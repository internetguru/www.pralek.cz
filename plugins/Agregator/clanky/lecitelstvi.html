<?xml version="1.0" encoding="utf-8"?>
<body data-fbcommentid="1859870774145285" data-type="article" data-image="/files/preview/koutek/doktor_nebo_lecitel/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-04-30" mtime="2010-04-30" author="Jaroslav Pavelka" id="lecitelstvi" short="Doktor nebo léčitel">Doktor nebo léčitel: koho kdy vyhledat a komu věřit</h>
  <desc kw="strach, neúrazové, zdravý životní styl, strava-zažívání, první pomoc">
    Při rozhodování, zda vyhledat lékaře nebo léčitele, platí zásada, že nejprve musí lékař řádně vyšetřit pacienta. V případě, že je dnešní věda na chorobu krátká, je možné vyhledat léčitele a doufat, že se mu podaří navrátit pacientovi ztracené zdraví.
  </desc>
  <p class="important">
    Nejhorší situace nastane tehdy, když se pacient vydá <a href="mytus_o_rakovine">s neurčitými příznaky onemocnění</a> k nevzdělanému a nesoudnému léčiteli. Zde při opakovaných sezeních ubíhá bez efektu čas a při pozdějším <a href="mytus_o_rakovine">výskytu komplikací</a> již nemusí být pacientovi pomoci. Doba vhodná k vyléčení jeho nemoci již byla promarněna. A to se bohužel stává.
  </p>
  <section>
    <h id="vedecky_pristup_k_nemoci">
      Vědecký přístup k nemoci
    </h>
    <desc>
      Standardní možností řešení chorob je u nás „západní“ medicína. Jestli mohou vyléčit nemoc i alternativní medicíny či léčitelé zatím nikdo neví.
    </desc>
    <p class="example">
      Současný vědecký výklad lidského těla a medicíny je na úrovni vědy z počátku 21. století a je nesrovnatelný s přístupem k nemoci před 50, 100 nebo 200 lety. Stejně tak je dnešní přístup nesrovnatelný s přístupem v budoucnu, za 100 nebo 200 let.
    </p>
    <p>
      Je naprosto jisté, že je současná medicína v některých odvětvích stoprocentně úspěšná, v některých odvětvích je v plenkách, v některých je možná ve slepé uličce. Mnohé choroby umí pouze příznivě ovlivnit, mnohé neumí léčit vůbec a spoustu chorob dosud vůbec nezná. Medicína se vyvíjí, přístupy k chorobám a k úrazům se mění. Některé léčebné zásady přestávají platit, jiné nové stále vznikají.
    </p>
    <p>
      Pacient je o vývoji své choroby průběžně pravdivě informován. Na základě zkušeností se dá předvídat další vývoj nemoci, lze odhadnout stupeň změny kvality života v souvislosti s onemocněním nebo trvalé následky <a href="subduralni_hematom">po úrazu</a>.
    </p>
    <p>
      Zkušený doktor dokáže ve vhodnou dobu sdělit pacientovi, že již <strong>současná medicína neumí pacientovo zdraví zachránit</strong> nebo zcela navrátit. Není důvod, proč by pacient po vyčerpání léčebných možností nemohl vyzkoušet léčitelovy schopnosti, jestliže jim důvěřuje.
    </p>
    <h id="lecitelska_praxe">
      Léčitelská praxe
    </h>
    <desc>
      Léčitel je člověk, který o sobě tvrdí, že má mimořádné schopnosti rozpoznat a ovlivnit chorobné změny pacienta. Zda je to pravda a jak to funguje, však nikdo neví. Jsou určitá kritéria, kterými by bylo dobré se řídit před návštěvou léčitele, a která by hovořila v léčitelův prospěch:
    </desc>
    <ul>
      <li>Otevřeně se zeptá na výsledky lékařských vyšetření.
      </li>
      <li>Nenařizuje přestat užívat lékařem doporučené postupy a léky.
      </li>
      <li>S pacientem jsou při všech sezeních přítomni příbuzní, není s ním nikdy sám.
      </li>
      <li>Jeho <a href="leky">vyšetřovací metody jsou <em>neinvazivní</em></a> (do člověka ničím nepíchá, nešťourá).
      </li>
      <li>Jeho sliby jsou střízlivé.
      </li>
      <li>Jeho odměna je pro pacienta únosná.
      </li>
    </ul>
    <p>
      Léčitel tvrdí, že cítí, co pacientovi chybí nebo přebývá a poradí nejčastěji vhodnou dietu, čaje nebo koupele. Někteří léčitelé dokáží pouhým dotykem či pohyby <a href="analgetika">odstranit bolest</a>, nebo dokonce blahodárně ovlivnit závažné onemocnění.
    </p>
    <p>
      Dnešní věda nerozumí schopnostem léčitelů, <strong>jejich umění nelze nijak prokázat</strong>. Je však možné, že léčitelé pracují s jevy nám dnes neznámými (podobně jako proutkaři), a že časem budou jejich metody i vědecky prokázány.
    </p>
    <p>
      <strong>Dobrá pověst léčitele není měřítkem jeho schopností.</strong> Šikovný léčitel psycholog totiž dokáže zneužít vyděšenosti pacienta, pro kterého může být poslední nadějí. Vyzví, co potřebuje, naslibuje pomoc a vyinkasuje odměnu, aniž by reálně pacientovi pomohl. Takto „zpracovaný“ pacient bude tohoto léčitele všude chválit.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Za jakých okolností může pacient využít rad lékaře i léčitele současně?
      </li>
      <li>Jaká jsou hlediska serioznosti léčitele?
      </li>
      <li>Proč nestačí dobrá pověst léčitele pro posouzení jeho kvality?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
