
{data-fbcommentid="1859947917470904" data-type="article" data-image="/files/preview/koutek/stravovaci_navyky/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-09-01" mtime="2009-09-01" data-top="936" author="Jaroslav Pavelka" id="zdrave_traveni" short="Zdravé trávení"}

# Stravovací návyky a trávicí systém

<!-- generated attribute kw by user_updatekw.sh on 2021-11-10, do not edit -->

{kw="zdravý životní styl, strava-zažívání, žláza, žlučník, žaludek, břicho, tekutiny"}

Zdravý člověk má obrovské rezervy, může jíst a pít kdykoli a cokoli a trávení nevnímá. V případě vyčerpání rezerv a pocitu potíží v souvislosti s jídlem je třeba pátrat ve stravovacích návycích dříve, než začít užívat léky podporující trávení.

Lidský organizmus ke svému správnému chodu potřebuje kombinaci _ústrojných látek_ (cukry, tuky, bílkoviny). Tuto kombinaci nemůže nikdy přesně dostat přijatou stravou. Všechno snědené jídlo v zažívacím ústrojí je postupně rozloženo na jednotlivé _ústrojné látky_. K rozložení přijaté potravy slouží trávicí enzymy. Ústrojné látky jsou ze střeva vstřebávány a krví se dostávají do jater. **Játra dokážou vzájemně přeměňovat libovolnou ústrojnou látku v jinou** – podle momentální potřeby organizmu.

Veškerá nadbytečná přijatá strava (nad momentální energetické potřeby organizmu) je vždy **přeměněna v zásobní tuk a ukládána**. Důležitý je tedy [poměr mezi energetickým příjmem a výdejem][1].

{class="example"}

Lenoch, který je trvale na válendě, bude tloustnout, přestože se bude živit pouze nízkotučnými jogurty a zeleninou. Protože jeho organizmus nepotřebuje žádnou aktivní energii, budou jeho játra téměř veškerou zdravou stravu přetvářet v tuky a ty ukládat (tloustnutí).

Některé látky si organizmus vyrobit neumí (esenciální bílkoviny, vitamíny a minerály). Ty je potřeba tělu dodávat; ideálně příjmem různorodé stravy. Není tedy až tak důležité, zda bude strava spíše sladká, bílkovinná nebo tučná, masitá nebo bezmasá – ale bude-li **strava dlouhodobě různotvárná**.

{id="proces_traveni"}

## Proces trávení

n/a

Při jídle je strava **v ústech řádně rozmělněna a promíchána se slinami**. Tím je zahájen proces trávení, protože už sliny obsahují látku (enzym), štěpící složité cukry. Ve stěnách jícnu, žaludku i střev jsou hladké svaly, které zvolna posunují obsah [požadovaným směrem][2] (peristaltika).

  * Nedostatečné rozkousání potravy (hltání jídla) může způsobit [uvíznutí polykaného sousta v jícnu][3].
  * V případě, že nedostatečně rozkousaná strava projde, bude déle „přemílána“ v žaludku. To může působit [pocit plnosti nebo tlaku v nadbřišku po jídle][4]. Řešením těchto potíží nemusí být hned lék; často postačí stravu dostatečně kousat.
  * V případě nedostatečného promísení stravy se slinami (zlozvyk zapíjení jídla vodou) budou chybět první trávicí enzymy a opozdí se rozkládání cukrů. Cukry se tak dostávají až do střeva, kde způsobují zažívací potíže (větry).

**V žaludku je potrava míšena s dalšími enzymy a s kyselinou solnou.** Ty se tvoří ve zvláštních žlázkách v žaludeční stěně. Tím dochází k rozkladu bílkovin. Potrava zůstává v žaludku různě dlouhou dobu od několika minut po mnoho hodin – podle složení stravy a stupně rozkousání.

{class="important"}

Zapíjením jídla vodou se zmíněné enzymy a kyselina zbytečně ředí a odplavují dále do střeva. Tím se kvalita trávení znehodnocuje se všemi důsledky (tlačení břicha, větry a prodloužení trávicího procesu).

**Zpracovaná potrava v tekutém stavu pokračuje do dvanáctníku.** Sem vyúsťují [žlučové cesty][5] společně s vývodem slinivky břišní. Žluč je trávicí šťáva, která se tvoří v játrech. Trávicí [šťáva slinivky břišní][6] je velmi agresivní tekutina; do střeva musí přitéct její přiměřené množství. Zde dochází k rozkladu tuků.

**V dalších částech tenkého střeva** (lačník a kyčelník) probíhá štěpení potravy a postupné vstřebávání všech živin. V každé části střeva se vstřebává v návaznosti určitá živina, vitamín nebo minerál.

**Nevstřebané zbytky potravy postupují do tlustého střeva** (tračník). Zde je pomocí zcela jiných [bakteriálních kmenů][7] dokončeno vstřebávání potravy a následuje zpětné vstřebávání tekutin a formování stolice. Ta je uložena v esovité kličce a při vyprazdňování (defekaci) vychází z konečníku řitním otvorem.

{id="zasady\_spravneho\_stravovani"}

## Zásady správného stravování

n/a

  * Těžké jídlo je dobré aktivně strávit (dodržet klid).
  * Potrava má být řádně rozkousána a smíšena se slinami.
  * Strava má být různotvárná; střídání všech druhů jídel.
  * Na jídlo je třeba se „naladit“, čímž se včas nastartují trávicí pochody.
  * Jíst se má několikrát denně, vždy v klidu, beze spěchu.
  * Je dobré jíst opakovaně sezónní jídla a
  * preferovat potraviny z domácích zdrojů než dovážené.
  * [Dodržování pitného režimu][8], tekutiny nelze vynechat.
  * Dodržení stravovacího režimu nutné naopak není; **občasný půst je zdravý**.
  * Dobré jídlo lze doplnit sklenkou vína, piva nebo teplého čaje.

{class="example"}

Těžko stravitelná a dráždivá jídla zůstávají v žaludku mnohem déle, než jídla snadno stravitelná. Mezi těžká jídla patří červené maso, houby, smažené tučné potraviny, slupky rajčat a semínka jahod či špatně rozkousaná strava. Snadno stravitelná jídla jsou dobře tepelně upravené bílé maso a zelenina bez voskových slupek, ovocná dužina, brambory.

{id="nejcastejsi\_chyby\_ve_stravovani"}

## Nejčastější chyby ve stravování

n/a

  * [Nadměrný příjem potravy][1] (nad rámec potřeby organizmu).
  * Vybírání stále stejných oblíbených jídel (lhostejno, zda sladkých nebo smažených).
  * Vynechávání méně oblíbených jídel (např. zeleniny).
  * Rychlé stravování ve stoje, za jízdy v autě, v neklidu.
  * Opakované pití energetických nápojů a alkoholu nalačno.
  * Zapíjení jídla vodou.
  * Polykání příliš horkých nebo studených jídel a nápojů.
  * Fyzická aktivita nebo spánek bezprostředně po hlavním jídle.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jakým způsobem dosahuje organizmus přesné kombinace potřebného množství cukrů, tuků a bílkovin?
  2. Jak tělo naloží s nadbytečnou přijatou zdravou stravou?
  3. Jak organizmus získá látky, které si nedokáže sám vytvořit?
  4. Jaké potíže může způsobit hltání špatně rozkousaného jídla?
  5. K čemu je důležité promísení sousta se slinami?
  6. Ve které části zažívací trubice dochází k míšení střevního obsahu se žlučí?
  7. Ve které části dochází k největšímu vstřebávání živin?
  8. Kde se vstřebává hlavně voda?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: obezita
 [2]: ileus
 [3]: spolknute_predmety
 [4]: travici_potize
 [5]: zlucove_kameny
 [6]: pankreatitida
 [7]: bakterie
 [8]: prijem_tekutin

