
{data-fbcommentid="1859856440813385" data-type="article" data-image="/files/preview/koutek/bolest\_hlavy\_migrena/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-03-16" mtime="2010-03-16" author="Jaroslav Pavelka" id="bolesti_hlavy" short="Bolesti hlavy"}

# Bolest hlavy, migréna 

{kw="cévy, neúrazové, prevence, strava-zažívání, úraz, přehřátí, teplota, zánět"}

Nejkrutější bolestí hlavy je migréna. Řešením je včasné podání vhodného léku. Běžná bolest hlavy má svou příčinu a nemusí se vyvíjet tak dramaticky. Ideálním řešením je odstranit příčinu bolesti než bolest tlumit léky. 

{id="migrena-nesnesitelna\_bolest\_hlavy"}

## Migréna – nesnesitelná bolest hlavy 

Migréna _(hemicranie)_ je krutá nesnesitelná bolest většinou poloviny hlavy. Trpící pacient potřebuje ticho, klid, tmu, hledá úlevovou polohu a touží po okamžiku, kdy bolest začne ustupovat. Rozvinutá migréna může trvat hodiny nebo i několik dnů. Je logické, že každý takto postižený člověk hledá jakoukoli pomoc, nejlépe ve formě [léku proti bolesti][1]. 

Mnoho lidí trpících migrénou na sobě s předstihem pozná, že bolest přijde takzvanými **prodromy** (soubor různých příznaků o různé délce). Někdy se podaří vzít si prášek proti bolesti včas, dříve než se bolest hlavy plně vyvine. Jestli je však tato doba promarněna nebo se prodromy neprojeví, **je těžké rozvinutou bolest hlavy odstranit**. Často je nutné užívat _speciální léky proti migréně_, které ordinuje pouze specialista neurolog po patřičných vyšetřeních. 

{class="example"}

Migréna vzniká následkem chybného prokrvení části mozku. Počínající bolest hlavy tvoří v cévní stěně změny, které vedou ke zhoršení bolesti a vzniká začarovaný kruh. Proto je možné si vzít v počátku bolesti hlavy jakýkoli lék proti bolesti. 

{id="priciny\_a\_reseni"}

## Nejčastější příčiny ostatních bolestí hlavy a jejich řešení 

Bolest hlavy může mít příčinu, kterou laik často vůbec nepředpokládá. Rozpoznání a odstranění takové příčiny je základním předpokladem léčení. 

Používání nesprávných nebo znečištěných dioptrických brýlí 
:   Problémy může vyřešit [vyšetření očním lékařem][2] a nové (nebo jen vyčištěné) brýle. 

Ztuhlá krční páteř 
:   Pomůže [uvolnění krční páteře a její prohřátí][3], případně rehabilitační lékař. 

[Zánětlivé ložisko][4] v zubu nebo v jeho okolí 
:   K odhalení příčiny je nutné vyšetření stomatologem. 

[Přehřátí organizmu][5] 
:   Je třeba opustit horké prostředí, pomůže chladná sprcha nebo chladná místnost a příjem tekutin. 

[Nedostatek tekutin][6] 
:   Stačí tekutiny doplnit (dostatečně se napít vody). 

Požití zkažené potraviny nejčastěji [s pomnoženými mikroorganizmy][7] 
:   Je třeba vyhledat lékařskou pomoc. 

Počátek [horečnatého onemocnění][5] 
:   Pomůže klid, teplo a příjem tekutin (nejlépe čaje). 

Požití jedovaté potraviny (např. alkoholu) 
:   Pomůže se vyspat, hodně se napít (nejlépe čaje) a vyčkat, až se tělo jedů zbaví jejich rozložením a vyloučením. 

Nadměrné [kouření tabáku][8], marihuany, heroinu 
:   Pomůže čerstvý vzduch, klid a chladné tekutiny. 

[Vysoký krevní tlak][9] 
:   Po zaléčení vysokého tlaku a jeho normalizaci mohou bolesti hlavy ustat. 

Požití velkého množství silně [aromatické potraviny][10] (například čerstvých zdravých hřibů) 
:   Je třeba vyčkat, až se látky rozloží a vyloučí. 

[Zadržování stolice][11] 
:   Stolici není dobré zadržovat a vyřešit péčí o pravidelnou stolici (nejlépe ráno). 

Únava ze stereotypní vyčerpávající práce 
:   Je dobré dělat přestávky, zacvičit si a osvěžit se. 

Únava z nadměrné aktivity (například během víkendu) 
:   Nezapomínat odpočívat i při zábavě. 

Reakce na psychotrauma (leknutí, stres, rozčílení, strach, starost) 
:   Dle závažnosti srovnat myšlenky nebo vyhledat psychologa. 

[Poúrazová bolest hlavy][12] 
:   Vždy je nutné vyhledat odborného lékaře (chirurga nebo neurologa). 

Projevy závažných onemocnění jako [mozková mrtvice][13], [krvácení do mozku][14], mozkový nádor a jiné 
:   Bolest hlavy bývá neobvyklá (jiná než jindy) a _je nutné vyhledat lékaře_. 

Pobyt v místnosti zakouřené tabákovým kouřem nebo zplodinami z kamen (CO) 
:   Pomůže opustit místnost nebo řádně vyvětrat. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Jak je možné předejít migréně? 
  2. Kdo nejlépe pomůže s volbou vhodného léku proti migréně? 
  3. Jaké je společné řešení bolesti hlavy zapříčiněné přehřátím organizmu, nadměrným pitím alkoholu či kouřením? 
  4. Za jakých okolností je nutné při bolestech hlavy vyhledat lékařskou pomoc? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: analgetika
 [2]: nalehavost_vysetreni
 [3]: bolesti_v_zadech
 [4]: stadia_zanetu
 [5]: teplota
 [6]: prijem_tekutin
 [7]: bakterie
 [8]: koureni_cigaret
 [9]: krevni_tlak
 [10]: zdrave_traveni
 [11]: hemoroidy
 [12]: otres_mozku
 [13]: mrtvice
 [14]: subduralni_hematom

