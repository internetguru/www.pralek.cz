
{data-fbcommentid="1859874747478221" data-type="article" data-image="/files/preview/koutek/iktus/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-07-05" mtime="2020-08-04" author="Jaroslav Pavelka" id="mrtvice" short="Mrtvice"}

# Cévní mozková příhoda 

{kw="infarkt, cévy, krev, mozek-nervy, pocení, nevolnost, zvracení, porucha vědomí, srdce"}

Cévní mozková příhoda (také mrtvice, iktus či mozkový infarkt) je způsobena nedokrvením části mozku z důvodu [zúžení nebo ucpání cév][1] vyživujících mozek. Může se také jednat o prokrvácení části mozku z důvodu prasknutí nemocné cévy. Záludnost CMP spočívá v nenápadnosti nástupu a v jejím pozvolném a nebolestivém rozvoji. 

Do mozku přitéká krev čtyřmi tepnami, které jsou vzájemně propojeny. Proto se [částečné zmenšení průtoku][2] některé z těchto tepen nemusí vůbec projevit, nebo se projeví jen přechodnou poruchou mozku. Ostatní cévy ji mohou do určité míry nahradit. 

V případě pokročilejšího nebo náhle vzniklého stavu zhoršení prokrvení části mozku se projeví některé známky mozkové mrtvice. Na rozdíl od [infarktu srdečního][3] **mozková mrtvice vůbec nebolí**. Proto bývají její příznaky bohužel podceňovány a následky pak tragické. 

{id="nejcastejsi_projevy"}

## Nejčastější projevy cévní mozkové příhody 

Následující projevy CMP mohou doprovázet jak neúrazové, tak [úrazové krvácení do mozku][4]. Často nevýrazné projevy mnohdy samovolně ustoupí a s odstupem hodin se znovu vrátí, tentokrát závažnější. 

  * Slabost končetiny – neschopnost unést v postižené ruce drobný předmět, který se zdá být velmi těžký, postižená noha je nejistá při chůzi, podlamuje se. 
  * Porucha mluvení – nemocný se obtížně vyjadřuje, často i sám vnímá, že se mu nedaří normálně mluvit. 
  * Pokleslý koutek úst. 
  * V případě současně [vysokého krevního tlaku][5] se objevuje bušení v hlavě, bolest nebo točení hlavy, opocení, slabost, [nevolnost nebo i zvracení][6]. 
  * V případě závažnějšího postižení vzniká nemožnost pohybu postiženou končetinou, neschopnost mluvit nebo dokonce [porucha vědomí až bezvědomí][7]. 

{class="important"}

Brnění nebo poruchy čití mohou sice doprovázet CMP, ale mnohem častěji vzniknou pouhým přeležením paže! Hlubokým spánkem na paži v nevhodné poloze se otlačí nebo natáhne nervový svazek nebo nerv. Při probuzení je končetina jako cizí, necitlivá, studená, nelze jí aktivně pohnout. Stav se během několika minut sám upraví. 

{id="nasledky"}

## Následky mozkové mrtvice 

Nejčastějšími následky CMP bývá trvalá **porucha hybnosti** postižených končetin různého stupně a **změněná povaha**. Postižená část mozku přestala fungovat a její funkci se snaží nahradit ostatní části mozku. Impulsy si hledají jiné (náhradní) dráhy. Proces je dlouhodobý a rehabilitace je velmi náročná pro postiženého i pro jeho blízké. 

Jestliže se podaří správně rozpoznat první příznaky CMP a [včas vyhledat lékařskou pomoc][8] (rozhodují minuty), často se může podařit obnovit prokrvení mozku dříve, než se plně vyvine chorobné ložisko. Mozková mrtvice v ideálním případě vůbec nevznikne nebo s následky minimálními ve srovnání s průběhem bez léčebného ovlivnění. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. V čem spočívá záludnost mozkové mrtvice? 
  2. Proč je třeba pospíchat s vyhledáním lékařské pomoci při podezření na mozkovou mrtvici? 
  3. Jaké jsou nejčastější projevy mozkové mrtvice? 
  4. Proč mohou projevy mrtvice dočasně samovolně ustoupit a následně se znovu projevit? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: cholesterol
 [2]: koureni_cigaret
 [3]: srdecni_infarkt
 [4]: subduralni_hematom
 [5]: krevni_tlak
 [6]: travici_potize
 [7]: resuscitace
 [8]: nalehavost_vysetreni

