<?xml version="1.0" encoding="utf-8"?>
<body data-fbcommentid="1859929247472771" data-type="article" data-image="/files/preview/koutek/plisne_kuze/main.jpg" class="docinfo linklist" xml:lang="cs" ns="https://www.pralek.cz">
  <h ctime="2011-09-25" mtime="2011-09-25" data-top="981" author="Jaroslav Pavelka" id="plisne_kuze" short="Plísně kůže">Plísňová onemocnění kůže</h>
  <!-- generated attribute kw by user_updatekw.sh on 2021-11-10, do not edit -->
  <desc kw="kůže-podkoží, zánět, neúrazové, cukrovka, prevence, uzliny, boulička">Projevem plísňového onemocnění je zapaření (zapářka) nebo opruzení kůže hlavně v místech nepřístupných vzduchu. Původcem jsou houbové mikroorganizmy, nejčastěji plísně nebo kvasinky. Nejrůznější plísně postihují čím dál více lidí a mají nejrůznější projevy.</desc>
  <section>
    <h id="dlouhodobe_chronicke_onemocneni_plisni">Dlouhodobé (chronické) onemocnění plísní</h>
    <desc>n/a</desc>
    <p>Dlouhodobé (chronické) onemocnění plísní postihuje velké množství lidí. Plísně se projevují různými barevnými změnami kůže. Tyto změny se nejčastěji zhoršují během zimního období. V létě se příznaky kožních plísní zmírňují. Plísním nesvědčí <a href="opalovani">pobyt na vzduchu a slunci</a>.</p>
    <ol>
      <li>
        <strong>Jinak zbarvené ložisko oproti okolní zdravé kůži:</strong> 
        <ul>
          <li>Ložiska takto <a href="znamenko-bradavice-rakovina">změněné kůže</a> (světlejší či tmavší) mohou být kdekoli na těle a často bývají vícečetná.</li>
          <li>Ložiska nemusejí nikterak bolet nebo svědit, obtěžují hlavně kosmeticky.</li>
          <li>Lidé se za projevy kožní plísně stydí. Proto se často vyhýbají pobytu v plavkách mezi ostatními lidmi – tedy pobytu na vzduchu a slunci. Tím samozřejmě podporují další rozvoj své nemoci.</li>
        </ul>
      </li>
      <li>
        <strong>Ztvrdlá a rozpraskaná kůže pat:</strong> 
        <ul>
          <li>Výskyt onemocnění narůstá s přibývajícím věkem. Senioři trpí tímto onemocněním všichni, často mají postiženy nejen paty nebo prsty, ale i celá chodidla.</li>
          <li>Takto změněnou kůži pat je vhodné snášet (odstraňovat) různými pilníčky, které jsou k dostání v lékárnách. Snášení kůže je možné provádět za sucha nebo po rozmáčení ve vodě. Následně po odstranění <a href="osetreni_puchyre">hrubé kůže (hyperkeratoza)</a> je nutné ošetření protiplísňovým prostředkem (<a href="leky">mastí, krémem nebo roztokem</a>).</li>
          <li>Odstraněná nebo samostatně se olupující kůže je infekční (nakažlivá). Stejně nakažlivé jsou nejen bačkory a boty člověka trpícího plísní, ale i lůžkoviny, ručníky, ponožky nebo koberce. Obzvlášť nakažlivé jsou společné prostory v lázních, sprchách či bazénech.</li>
        </ul>
      </li>
      <li>
        <strong>Plísňové onemocnění nehtů končetin:</strong> 
        <ul>
          <li>Vyskytuje se převážně na dolních končetinách a je velmi časté u starších lidí.</li>
          <li>Projevuje se změnou barvy a konzistence nehtů. Plesnivé nehty jsou žlutavě zbarvené, zcela neprůhledné, matné a několikanásobně vyšší než nehty zdravé.</li>
          <li>Léčba nehtů postižených plísní spočívá v užívání zvláštních léků proti plísním nehtů.</li>
        </ul>
      </li>
    </ol>
    <p>Dlouhodobé onemocnění plísní dokáže léčit <a href="nalehavost_vysetreni">dermatolog</a>. Ten určí, zda se jedná skutečně o plíseň nebo o jiné onemocnění a doporučí nejvhodnější léčbu.</p>
    <h id="prudke_akutni_onemocneni_plisni">Prudké (akutní) onemocnění plísní</h>
    <desc>n/a</desc>
    <p>Prudké (akutní) onemocnění plísní se nejčastěji projevuje jako intenzivní svědění až bolest v místech, kde kůže přiléhá k protilehlé kůži a to dlouhodobě nebo trvale. Laicky jsou tyto potíže označovány nejčastěji jako zapářka, zapaření či opruzení nebo vlk.</p>
    <ol>
      <li>
        <strong>Plísňové onemocnění meziprstních prostorů na nohou:</strong> 
        <ul>
          <li>Vyskytuje se velmi často, především u lidí sdílejících společné prostory jako sprchy, bazény, tělocvičny či společnou obuv atd.</li>
          <li>Počáteční svědění může postupně přejít v případě neléčení až v bolest. Kůže v meziprstí je rozmáčená (macerovaná).</li>
          <li>V případě dalšího neléčení přejde plíseň do chronického stádia a z meziprstí se může rozšiřovat po kůži nohou. Pak bývá častým projevem olupování pokožky plosek (chodidel) se zarudnutím kůže plosek i nártů nohou. Často bývá postižena příslušná spádová (většinou tříselná) <a href="uzliny">lymfatická uzlina</a>.</li>
        </ul>
      </li>
      <li>
        <strong>Plísňové onemocnění podpažního prostoru:</strong> 
        <ul>
          <li>Postihuje častěji muže v mladším a středním věku (je zde možná souvislost se <a href="akne">složením potu a kožního mazu</a>).</li>
          <li>Krátkodobé svědění přechází brzy v prudkou bolest postiženého místa. Sytě červené ložisko je ploché a bolestivé (na rozdíl od <a href="afekce_prsu">bolestivé bouličky v podpaží</a> způsobené <a href="vyvoj_zanetu">zanícením potní žlázy</a>).</li>
          <li>Právě bolest přivádí pacienta k lékaři nebo do lékárny.</li>
        </ul>
      </li>
      <li>
        <strong>Plísňové onemocnění vyskytující se pod kožními převisy:</strong> 
        <ul>
          <li>Plíseň se vyskytuje pod prsy, u obézních lidí pod převislým břichem a v tříslech, v téměř uzavřeném pupku, u extrémně obézních lidí ve kterýchkoli dalších kožních převisech nebo záhybech.</li>
          <li>Onemocnění začíná svěděním a brzy přichází zarudnutí kůže, které však nemusí být nijak bolestivé.</li>
          <li>Zvláště starší lidé nevyhledají lékaře kvůli studu a plíseň brzy přechází do chronického (dlouhodobého) stádia.</li>
        </ul>
      </li>
      <li>
        <strong>Prasklý ústní koutek nebo ret</strong> je rovněž plísňové onemocnění: 
        <ul>
          <li>Vyskytuje se bez rozdílu věku a pohlaví.</li>
          <li>Jako každá plíseň je prasklý koutek přenosný (nakažlivý).</li>
          <li>Rozhodně takovému onemocnění neprospívá olizování rtů či jelení lůj. (Jelení lůj je vhodný na léčení popraskaných rtů např. ze zimy při lyžování.)</li>
        </ul>
      </li>
      <li>
        <strong>Plísňové onemocnění řitní rýhy a okolí konečníku:</strong> 
        <ul>
          <li>Onemocnění začíná svěděním, na které navazuje pálení až bolest postiženého místa.</li>
          <li>Většinou plíseň navazuje na <a href="hemoroidy">onemocnění konečníku hemoroidy</a>. Často pak pacient bohužel neví, že zánět hemoroidů již ustoupil po patřičné úspěšné léčbě a další potíže jsou již způsobeny plísňovým onemocněním okolí konečníku.</li>
        </ul>
      </li>
    </ol>
    <p>Při těchto projevech je třeba vyhledat praktického nebo kožního lékaře, který doporučí nejvhodnější léčbu – protiplísňové <a href="leky">léky ve vhodné formě</a>.</p>
    <p class="important">Paradoxně u rozvinutých plísňových kožních nemocí nepomáhá zvýšená hygiena. Časté sprchování nebo koupání naopak podporuje rozvoj akutních kožních plísní.</p>
    <p>Kožní plísně se vyskytují častěji u lidí postižených cukrovkou. Zvláště neléčená nebo nepoznaná <a href="cukrovka">cukrovka s vysokou hladinou cukru v krvi</a> podporuje rozvoj plísní. Vysoká hladina cukru v krvi je totiž vhodnou potravou pro plísně a kvasinky.</p>
    <p>Opakovaný výskyt plísňových onemocnění jistě povede nejen praktického lékaře ale i pozorného čtenáře našich článků k cílenému pátrání po cukrovce.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jak se projevují dlouhodobé kožní plísně?</li>
      <li>Čím je způsobeno rozpraskání pat se zhrubělou kůží na patách?</li>
      <li>Kde na těle se nejčastěji vyskytují akutní plísňová onemocnění?</li>
      <li>Jaký vliv má v léčbě akutních plísní zvýšená hygiena?</li>
      <li>Proč trpí plísní častěji člověk s neléčenou cukrovkou?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>