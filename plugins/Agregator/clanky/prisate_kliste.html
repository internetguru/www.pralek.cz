<?xml version="1.0" encoding="utf-8"?>
<body data-type="article" data-image="/files/preview/koutek/prisate_kliste/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="prisate_kliste" short="Přisáté klíště" ctime="2007-12-13" mtime="2007-12-13">Nákaza přisátým klíštětem</h>
  <!-- generated attribute kw by user_udpatekw.sh on 2019-01-10, do not edit -->
  <!-- generated attribute kw by user_udpatekw.sh on 2019-09-22, do not edit -->
  <desc kw="zvíře, poranění, zánět, mozek-nervy, bolest, teplota">Přisáté klíště je možné odstranit několika způsoby. Případná nákaza se projeví až následnými příznaky.</desc>
  <p>Klíště může být přenašečem dvou <a href="mikroorganizmy">infekčních chorob</a> – virového zánětu mozku nebo bakteriové boreliózy. Přisátím může nemoc přenést na člověka. Přisátí klíštěte můžeme předejít vhodným oblečením pro pobyt v přírodě a různými chemickými přípravky k odpuzování hmyzu.</p>
  <section>
    <h id="odstraneni_prisateho_klistete">Odstranění přisátého klíštěte</h>
    <desc>n/a</desc>
    <p>Přisáté klíště je třeba neodkladně a přitom šetrně odstranit například pomocí sady k odstranění klíštěte s návodem na použití (k dostání v lékárnách). K zahubení klíštěte dobře poslouží také alkoholová desinfekce nebo jakákoli mast nebo jedlý olej.</p>
    <p>Udušené klíště se dá z kůže snadno <strong>odstranit šetrným kývavým pohybem</strong>. Na svém ostrém sosáku má klíště zpětné háčky (nikoli vruty). Proto <strong>jej nelze vytočit</strong> ani ve směru ani proti směru hodinových ručiček. Tím naopak často zůstane část klíštěte v ráně.</p>
    <p>Po odstranění klíštěte zůstává vždy kolem místa poranění zarudlý pupínek. Jedná se o běžnou reakci na látku proti srážení krve, kterou klíště vstříklo do kůže v okamžiku zakousnutí. Na odstranění klíštěte není třeba chvátat, neboť případná infekce vstoupila do rány již v okamžiku zakousnutí (spolu s uvedenou látkou).</p>
    <h id="pocatecni_priznaky_onemocneni">Počáteční příznaky onemocnění</h>
    <desc>n/a</desc>
    <p>Známkou nakažení boreliózou je až postupně se rozšiřující <strong>začervenalá skvrna (mapa), která směrem k centru bledne</strong>. V případě nejasnosti po odstranění klíštěte je vždy lépe vyhledat lékaře. Laboratorní vyšetření vyloučí nebo potvrdí nákazu boreliózou a léčení nebývá složité. Problémy vznikají v případě rozvinutí nepoznané boreliózy.</p>
    <p>Další chorobou, kterou může klíště na člověka přenést je virový zánět mozku (klíšťová encefalitida). Jejími projevy jsou <strong><a href="bolest_hlavy_migrena">bolest hlavy</a>, <a href="teplota">teplota</a>, ztvrdnutí šíje</strong>. Jedná se o závažné onemocnění, proti kterému je možné se očkovat. Informace o očkování poskytuje praktický lékař.</p>
    <p class="example">Boreliózu může přenášet i jiný hmyz – například komár. Virový zánět mozku přenáší pouze klíště.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím je ohrožen člověk, který má přisáté klíště?</li>
      <li>Na kterou stranu se musí při odstraňování klíště vytočit?</li>
      <li>Jací jsou mimo klíště další přenašeči boreliózy?</li>
      <li>Jací jsou mimo klíště další přenašeči klíšťové encefalitidy?</li>
      <li>Jaké jsou první příznaky boreliózy?</li>
    </ol>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
