<?xml version="1.0" encoding="utf-8"?>
<body data-fbcommentid="1859850017480694" data-type="article" data-image="/files/preview/koutek/akne/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-02-26" mtime="2017-10-01" data-top="915" author="Jaroslav Pavelka" authorid="jaroslav_pavelka" id="akne" short="Akné">Boj proti akné</h>
  <!-- generated attribute kw by user_updatekw.sh on 2020-09-22, do not edit -->
  <desc kw="žláza, kůže-podkoží, boulička, prevence, strava-zažívání, zánět, teplota">Akné je onemocnění mazových žláz v kůži. Vzniká nejčastěji v souvislosti s hormonálními změnami v pubertě, kdy se obsah mazových žláz stává tužší a samovolně nevytéká. Při mechanickém vyprazdňování akné je důležité dbát na hygienu.</desc>
  <p>Mazová žlála je drobný váček s kanálkem, kterým na povrch kůže vytéká maz v různém množství a různém složení. Tím je kůže zvlhčována nebo promašťována (podle momentální potřeby), aby byla pevná, pružná, vláčná a odolná.</p>
  <p>Ucpaná mazová žláza se zvětšuje, stává se <a href="nezhoubne_nadory">viditelnou nebo hmatnou bouličkou (ateromem)</a>. V případě pnutí je citlivá. Ucpaný vývodný kanálek může být vidět jako černá tečka v kůži. Vyprázdnění ucpané žlázky lze podpořit mechanicky – vymáčknutím.</p>
  <section>
    <h id="mechanicke_vyprazdneni_nezanicene_zlazy">Mechanické vyprázdnění nezanícené žlázy</h>
    <desc>Jestliže se vymáčknutí podaří bez většího násilí a do žlázky nepronikne infekce, může být problém vyřešen. V opačném případě hrozí vznik zánětlivých komplikací.</desc>
    <p>Před mechanickým vyprazdňováním přeplněných žláz je nutné kůži omýt teplou vodou a desinfikovat. Stejně je potřeba očistit ruce a k ošetřování používat čisté (ideálně sterilní) pleťové tampony.</p>
    <p>Mechanické vyprázdnění mazové žlázy se nemusí vždy podařit. Zejména vlivem počínajícího zánětu vývodného kanálku může dojít k zánětlivým komplikacím mazové žlázy.</p>
    <h id="zanet_mazove_zlazy">Zánět mazové žlázy</h>
    <desc>Zanícená mazová žlázka je červená, teplá a bolestivá a vyvíjí se jako <a href="zanet">jakýkoli jiný zánět</a>. Při jejím mechanickém vyprazdňování je nutné dbát na riziko přenosu infekce a zohlednit <a href="stadia_zanetu">stádium zánětu</a>. <strong>Vyprázdnění zanícené žlázy je vhodné až po zkapalnění jejího obsahu.</strong></desc>
    <p class="important">Obsah zanícené žlázy je infekční. Proto je potřeba při manipulaci se zanícenou žlázou dbát na zvýšenou hygienu a zánět nepřenášet na okolní (nezanícené) žlázy. Vyprazdňování zanícených žláz je rozumné provádět až na závěr ošetřování kůže (kosmetiky obličeje).</p>
    <p>Nejvážnější komplikací mačkání naplněné mazové žlázy s uzavřeným vývodem je <strong>přestup zánětu ze žlázy do okolí v podkoží</strong>. To vyvolá místní i celkovou reakci organizmu – otok v okolí pupínku s <a href="teplota">teplotou</a>. Následně vzniká <a href="stadia_zanetu">hnisavý zánět – absces nebo dokonce flegmóna</a>. Pak je nezbytné <a href="nalehavost_lekarskeho_vysetreni">vyhledat lékaře</a>.</p>
    <h id="prevence_a_osetrovani_akne">Prevence a ošetřování akné</h>
    <desc>Stav akné se dá <a href="stravovaci_navyky">ovlivnit vhodnou dietou</a>, příjmem vitamínů a správnou hygienou kůže. Pokud přesto nelze akné udržet v přijatelných mezích, lze vyhledat odbornou pomoc v kosmetickém ústavu či u kožního lékaře.</desc>
    <p>Zdravou pleť bez akné lze podpořit dostatkem <a href="prijem_tekutin">nedráždivých tekutin</a> a vitamínů B a C. Dobrému stavu pleti bez akné neprospívá dráždivá strava. Proto je potřeba vynechat příliš kyselé okurky, koncentrované džusy, kakao, kávu a omezit aromatická a kořeněná jídla.</p>
    <p>Pečovat o citlivou kůži lze s pomocí různých kosmetických přípravků (čistících a desinfekčních). Za předpokladu <strong>dodržování hygienických podmínek</strong> lze zamezit vzniku uvedených zánětlivých komplikací mazových žláz.</p>
    <p class="example">Pověra o souvislosti mezi stavem akné a sexualitou není pravdivá. Vznikla v dobách, kdy předmanželská sexualita byla minimální. Časem akné většinou vymizí, což lidé spojovali se sexualitou v manželském životě.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je hlavní zásadou v boji proti akné?</li>
      <li>Za jakých podmínek lze vymáčknout mazovou žlázu?</li>
      <li>Jak lze akné ovlivnit životosprávou?</li>
      <li>Který lékař specialista se zabývá léčbou akné?</li>
      <li>Jaký má na akné vliv sexuální chování?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>