<?xml version="1.0" encoding="utf-8"?>
<body data-fbcommentid="1859956097470086" data-type="article" data-image="/files/preview/koutek/zaludecni_vredy/main.jpg" class="docinfo linklist" xml:lang="cs" ns="https://www.pralek.cz">
  <h ctime="2011-07-20" mtime="2011-07-20" data-top="937" author="Jaroslav Pavelka" id="zaludecni_vredy" short="Žaludeční vředy">Žaludeční a dvanáctníkový vřed</h>
  <!-- generated attribute kw by user_updatekw.sh on 2021-12-06, do not edit -->
  <desc kw="žaludek, zvracení, strava-zažívání, břicho, antibiotika, prevence">Žaludeční vředy jsou v současnosti dobře léčitelným onemocněním. Vřed lze vyléčit běžnými léky a nemocný žaludek není třeba operovat. V případě zanedbání vředové choroby však mohou vzniknout život ohrožující komplikace.</desc>
  <p>Vředová choroba žaludku nebo dvanáctníku (dvanácterníku) je velmi nepříjemné ale dobře léčitelné onemocnění. Vřed je různě hluboká prohlubeň (defekt) ve stěně postiženého orgánu (nikoli vyvýšenina, jak se mnozí lidé domnívají).</p>
  <p>Vlastní příčinou vzniku žaludečního vředu je zvláštní <a href="bakterie">mikroorganizmus</a> (bakterie zvaná <em>helikobakter pylori</em>). Helikobakter žije pouze v kyselém prostředí žaludku, ve dvanáctníku nikoli.</p>
  <ol>
    <li>Je prokázána <strong>souvislost mezi žaludečním/dvanáctníkovým vředem a nervovým vypětím</strong> (stresem).</li>
    <li><strong>Žaludeční/dvanáctníkový vřed je většinou onemocnění sezónní</strong>, dlouhodobé, které se zhoršuje v některých obdobích (nejčastěji jaro a podzim), poté přichází období klidové (léto a zima).</li>
    <li>Vznik vředové choroby podporují také <a href="zdrave_traveni">nevhodné stravovací návyky</a>.</li>
  </ol>
  <section>
    <h id="projevy_zaludecniho_nebo_dvanactnikoveho_vredu">Projevy žaludečního nebo dvanáctníkového vředu</h>
    <desc>n/a</desc>
    <p>Žaludeční vřed se nejčastěji projevuje <strong>bolestí žaludku nalačno</strong>.</p>
    <p class="example">U mladých lidí však často <a href="tlak_zaludku">vzniká tlak</a> či křeč v oblasti žaludku pouze při hladovění (bez souvislosti se vředem). Po jídle tyto potíže ustanou. Může se jednat o <a href="travici_potize">funkční poruchu žaludku</a>, kterou lze napravit <a href="zdrave_traveni">změnou stravovacích návyků</a>.</p>
    <p>Dvanáctníkový vřed se nejčastěji projevuje <strong>bolestí žaludku po jídle</strong>.</p>
    <p class="example">Avšak tlak v žaludku se může objevit i po nevhodném jídle, po těžko stravitelném jídle nebo po přejedení bez souvislosti se vředem.</p>
    <p>Společnými projevy žaludečního nebo dvanáctníkového vředu bývá:</p>
    <ul>
      <li><a href="slepak">tlak až bolest v nadbřišku</a> (nad pupkem),</li>
      <li><a href="pankreatitida">bolest žaludku</a> (nalačno nebo po jídle),</li>
      <li>neschopnost se najíst po hladovění z důvodu „stažení žaludku“,</li>
      <li>opakované <a href="bolest_zaludku">zvracení (nalačno nebo po jídle)</a>,</li>
      <li>hubnutí,</li>
      <li>sezónní výskyt potíží (jaro a podzim).</li>
    </ul>
    <h id="prokazani_a_lecba_zaludecniho_nebo_dvanactnikoveho_vredu">Prokázání a léčba žaludečního nebo dvanáctníkového vředu</h>
    <desc>n/a</desc>
    <p>Při vyšetření žaludku <em>(gastroskopie)</em> se provádí odběr vzorků žaludeční sliznice k <em>vyloučení rakoviny</em> žaludku (rutinní vyšetření případného onemocnění rakovinou) a vyšetření na prokázání helikobaktera. Je-li helikobakter prokázán, je snadno zlikvidován <a href="antibiotika">nasazením zvláštních antibiotik</a>. V kombinaci s léky snižujícími tvorbu kyseliny solné a vhodnou dietou se žaludeční vřed následně rychle zhojí.</p>
    <p>Doplňkem léčby je zákaz koncentrovaného alkoholu, dráždivých kořeněných jídel, kávy a <a href="koureni_cigaret">kouření cigaret</a> (zvláště nalačno). Další nedílnou součástí léčby je urovnání vlastní psychiky. Jestliže pacient potíže přechází, můžou vzniknout závažné <a href="komplikace_vredu">komplikace vředové choroby</a>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co vede ke vzniku vředové choroby?</li>
      <li>Jak se projevuje žaludeční vřed?</li>
      <li>Proč se provádí endoskopické vyšetření žaludku (gastroskopie)?</li>
      <li>Jak se léčí žaludeční vředy?</li>
      <li>Co je doplňkem léčby vředové choroby?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
