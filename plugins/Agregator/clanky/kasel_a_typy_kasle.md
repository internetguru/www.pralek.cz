
{data-fbcommentid="1859757890823240" data-type="article" data-image="/files/preview/koutek/kasel\_a\_typy_kasle/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-12-02" mtime="2008-12-02" author="Jaroslav Pavelka" authorid="jaroslav\_pavelka" id="kasel\_a\_typy\_kasle" short="Kašel"}

# Kdy kašel potlačovat a kdy podporovat

<!-- generated attribute kw by user_udpatekw.sh on 2019-09-22, do not edit -->

{kw="kašel, dýchání, zánět, mikroorganizmy, teplota, strach, břicho, poranění"}

Každý kašel je dobré nejprve pojmenovat. Výprava do lékárny pro lék proti kašli není vždy účelným řešením potíží. Častěji pomůže lék k uvolnění průdušek, který naopak účinné odkašlání podpoří.

Kašlem se organizmus snaží velmi prudkým proudem vzduchu zbavit cizího tělesa nebo podráždění v dolních cestách dýchacích.

**Dolní cesty dýchací** vedou vzduch k plicním sklípkům (postupně se větví podobně jako kořen stromu – průdušnice, průdušky, průdušinky). Jsou vystlány _řasinkovým epitelem_. Drobné **nečistoty** z vdechovaného vzduchu, které nebyly [zachyceny chloupky a hlenem nosní sliznice][1] a následně spolykány nebo vysmrkány, ulpívají na stěnách dolních cest dýchacích a činností řasinkového epitelu **jsou průběžně odstraňovány** směrem do hrtanu a polykány.

S vdechovaným vzduchem jsou vdechovány i různé nečistoty. Jejich množství určuje **stupeň znečištění okolního prostředí** (se smogem a mlhou stoupají nebezpečné aerosoly a zplodiny aut a topenišť, pekař vdechuje moučný prach, horník uhelný, truhlář piliny a podobně). Řasinkový epitel nemůže donekonečna velké množství nečistot odstraňovat. Dlouhodobě pak dochází k jeho poškození a oslabení.

{class="important"}

Dlouhodobý kašel, nemožnost odkašlat, [kašel spojený s jinými příznaky][2] (horečka, celková slabost nebo dokonce [vykašlávání krve][3]) **vždy vyžaduje návštěvu lékaře** a odborné vyšetření a léčení.

{class="example"}

U [kuřáků cigaret][4] je opakovaným vdechováním kouře řasinkový epitel zcela zničen a nahrazen dlaždicovým. Nyní již nelze trvale očišťovat dýchací cesty činností řasinkového epitelu, ale po nahromadění nečistot a hlenu se částečně průdušky **vyčistí jedině odkašláním** (kuřácký kašel). Odnaučenému kuřákovi se řasinkový epitel může časem obnovit.

{id="podrazdeni\_dolnich\_cest_dychacich"}

## Podráždění dolních cest dýchacích

n/a

Vdechnutím mohou podráždit dýchací cesty:

  * dráždivé páry nebo kouř,
  * příliš studený nebo horký vzduch v zátěži,
  * [alergeny][5] (nejčastěji pyl),
  * větší množství nebo částečky prachu nebo aerosolu,
  * vodní tříšť (plavání v prudkém dešti je velmi nebezpečné, hrozí utonutí),
  * drobek, sousto nebo kapka ([zakuckání][6]),
  * nadhraniční množství [choroboplodných zárodků][7] (kapénková infekce),
  * pouze zvýšená zátěž (zadýchání) u člověka, který má dýchací cesty poškozené.

Pálení nebo podráždění dýchacích cest vede ke kašli. Kašlem – prudkým proudem vzduchu je odstraněna příčina podráždění. To však není vždy možné! Často je lepší **podráždění překonat klidným, pomalým a hlubokým dýcháním** než překotným kašlem, který nepřináší úlevu.

{id="typy\_kasle\_charakteristika\_a\_reseni"}

## Typy kašle; charakteristika a řešení

n/a

  * Neurotický kašel – nesmyslný; 
      * Slouží nejčastěji v průběhu slovního projevu k získání času na urovnání myšlenky.
      * Pomůže kamarádovo šetrné opakované upozornění.
  * Pokašlání před začátkem slovního projevu – nesmyslné; 
      * Většinou je vyvolané pocitem sucha v ústech v souvislosti s nervozitou.
      * Lépe je polknout a tím rovnoměrně rozprostřít sliny po dutině ústní a hrtanu.
  * Suchý dráždivý (štěkavý) kašel – obtěžující, nepřinášející úlevu; 
      * Bývá v začátku horečnatého onemocnění nebo podrážděním zevní škodlivinou.
      * Lze jej zklidnit vdechováním teplé páry (nad hrncem s vodou nebo nad sprchou), **pomůže čaj s citronem a medem a klid na lůžku**. Lze podat lék proti kašli a na udržení [správné teploty][8].
  * Vlhký kašel – přinášející úlevu; 
      * Navazuje na suchý dráždivý kašel.
      * Je třeba **pokračovat v přijmu tekutin**. Je vhodné podat lék k uvolnění průdušek který podpoří odkašlávání (na rozdíl od léků kašel potlačujících).
  * Alergický kašel – obtěžující; 
      * Vzniká podrážděním vdechováním alergenu.
      * Zklidňuje se zvláštním [sprejem nebo jinou formou léku][9] (alergici znají a mají mít stále u sebe).
      * Je vhodná změna prostředí.
  * Hrčivý kašel se zkolabováním průdušek – škodící organizmu; 
      * **Nepřináší úlevu a vyskytuje se nejvíce u dětí**.
      * Opět je dobré podat léky na uvolnění dýchacích cest a snažit se tento typ kašle převést na vlhký kašel.
  * Prudký kašel spojený s následným pocitem nedostatku vzduchu (dušnost) – vyčerpávající; 
      * Nelze se mu bránit.
      * Je dobré se postavit do otevřeného okna a opřít dlaněmi o parapet palci od sebe (pro maximální využití pomocného dýchacího svalstva) a **snažit se dýchat klidně, zhluboka a pomalu**.
  * Usilovný kašel s nemožností se následně nadechnout a se strachem o život; 
      * Bývá spojen s [vdechnutím cizího tělesa][6].
      * Po vykašlání veškerého vzduchu z plic může poskytnout pomoc přítomný dobrovolník.
      * V opačném případě se musí postižený sám snažit o pozvolný výdech a poté teprve nádech. Křeč kolem vdechnutého tělesa často sama povolí a dýchací cesty se uvolní.
  * Kuřácký kašel – pro kuřáky nezbytný; 
      * Nahrazuje činnost zničeného _řasinkového epitelu_.

Kašel se mění v průběhu onemocnění podle stupně podráždění nebo podle [stádia zánětlivých změn][10]. Při kašli jsou velmi zatěžovány všechny dýchací svaly. V extrémním případě si [lze kašlem způsobit kýlu][11].

{class="important"}

Aby byl **kašel účinný** (vykašlání, odkašlání) **a efektivní** (co nejlepší využití energie), je nutné sedět nebo lépe stát, v mírném předklonu, jednou rukou se opírat a druhou si přidržovat břicho. **Kašlání vleže na zádech je nevhodné**, lze tolerovat vleže na boku v předklonu.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. K čemu slouží kašel?
  2. Kterým směrem posunuje řasinkový epitel (výstelka dýchacích cest) hlen?
  3. Kterým směrem posunuje dlaždicový epitel hlen?
  4. Co je suchý dráždivý kašel?
  5. Co je kuřácký kašel?
  6. Proč není vhodné kašlat vleže na zádech?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: ryma_a_smrkani
 [2]: bolest_v_krku_angina
 [3]: mytus_o_rakovine
 [4]: koureni_cigaret
 [5]: imunita
 [6]: resuscitace-ozivovani
 [7]: mikroorganizmy
 [8]: teplota
 [9]: lekove_formy
 [10]: zanet
 [11]: kyla

