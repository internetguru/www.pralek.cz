<?xml version="1.0" encoding="utf-8"?>
<body data-fbcommentid="1859930834139279" data-type="article" data-image="/files/preview/koutek/podvrtnuti_kotniku/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-12-23" mtime="2009-12-23" data-top="942" author="Jaroslav Pavelka" id="vyron_kotniku" short="Výron kotníku">Vyvrtnutí a podvrtnutí kotníku</h>
  <desc kw="kloub, vykloubení, úraz, pohyb">
    Vyvrtnutí či podvrtnutí kotníku je častý úraz převážně mladých lidí a sportovců. Závažnost úrazu není vysoká. Panují však nejasnosti o tom, zda a kdy vyhledat lékařské vyšetření. A existují různé možnosti léčení.
  </desc>
  <p>
    Nejčastěji dochází k úrazu <strong>při nadměrném nebo nečekaném násilí</strong> na nohu směrem do strany. Nohou se rozumí dolní část končetiny od kotníků po konce prstů. Někdy stačí <strong>nečekaná překážka</strong>, která překvapí, například kraj chodníku, výmol, obrubník.
  </p>
  <p>
    Další častou příčinou bývá <strong>neřízený pád či hrubé násilí</strong> (například při dopravní nehodě), které mohou působit kterýmkoli směrem.
  </p>
  <section>
    <h id="typy_podvrtnuti_kotniku_a_nazvoslovi">
      Typy podvrtnutí kotníků a názvosloví
    </h>
    <desc>
      Podle směru působícího násilí dochází k podvrtnutí vnitřního či vnějšího kotníku. V případě většího násilí může dojít k podvrtnutí či dokonce k vymknutí obou kotníků.
    </desc>
    <dl>
      <dt>
        Podvrtnutí zevního kotníku
      </dt>
      <dd>
        Nejčastěji dochází k zatlačení nohy směrem pod vnitřní kotník. Tím se může poranit (pouze natáhnout nebo prasknout) kloubní pouzdro a někdy i vaz pod zevním kotníkem.
      </dd>
      <dt>
        Podvrtnutí vnitřního kotníku
      </dt>
      <dd>
        Jestliže násilí působí opačně (tlačí nohu pod zevní kotník), pak se poraní kloubní pouzdro nebo vazy pod vnitřním kotníkem.
      </dd>
      <dt>
        Podvrtnutí obou kotníků (hlezna)
      </dt>
      <dd>
        Větší násilí může <a href="pady_z_kola">poranit hlezno</a> oboustranně. Jedná se o závažnější úraz, rychle nastupuje otok a brzy se ukazuje i krevní výron. Vzhledem k nestabilitě kloubu lze mluvit i o <strong>vymknutí (vykloubení) hlezna</strong> – <em>hlezenného kloubu</em>.
      </dd>
    </dl>
    <p class="important">
      Podvrtnutí, vyvrtnutí, zvrtnutí nebo odborně <em>distorze</em> označují stejný úraz. Ten bývá laicky také označován jako „výron“. Někdy se název úrazu komolí jako <em>podvrknutí kotníku</em>, <em>vyvrknutí kotníku</em> či <em>zvrknutí kotníku</em>.
    </p>
    <p>
      <strong>Hlezenný kloub</strong> je velmi zatěžovaný složitý kloub. Je udržován ve správném postavení pevným kloubním pouzdrem a velmi pevnými vazy. Vazy vzájemně spojují tři kosti:
    </p>
    <ul>
      <li>dolní konec kosti holení (hlavní nosná kost bérce), která zároveň tvoří vnitřní kotník,
      </li>
      <li>dolní vnitřní konec kosti lýtkové (mnohem slabší kost bérce), která tvoří zevní kotník,
      </li>
      <li>horní kloubní plocha kosti hlezenné.
      </li>
    </ul>
    <h id="projevy_a_diagnoza_podvrtnuti_kotniku">
      Projevy a diagnóza podvrtnutí kotníku
    </h>
    <desc>
      Podvrtnutí zevního (resp. vnitřního) kotníku se projevuje bolestí pod zevním (resp. vnitřním) kotníkem. Vlastní kotník nebolí. Může dojít k otoku a může se tvořit krevní výron v místě bolesti. V případě vážnějšího poranění obou kotníků s nestabilitou kloubu je bolestivost pod oběma kotníky i před nimi na nártu. Poraněný není schopen chůze.
    </desc>
    <p>
      Ve všech případech je nejlépe <strong>uložit poraněnou končetinu zřetelně do výšky a bolestivé místo ledovat</strong>. Diagnózu potvrdí odborný lékař chirurg nebo ortoped po doplnění rentgenovým vyšetřením k vyloučení možného současného <a href="zlomeniny">poranění kostí</a>.
    </p>
    <p>
      S vyhledáním odborného vyšetření lze <a href="nalehavost_vysetreni">vyčkat na vhodnou dobu</a>. Nejlépe všední den dopoledne, na horách lze vyčkat v chatě až ustane vánice, na lodi lze vyčkat příjezdu do přístavu. Do té doby je vždy nutné dodržet vyvýšení zraněné končetiny a ledování bolavého místa.
    </p>
    <h id="moznosti_leceni_podvrtnuteho_kotniku">
      Možnosti léčení podvrtnutého kotníku
    </h>
    <desc>
      Léčba poraněného kotníku je dvojí. Lehce poraněný kotník je možné začít záhy rozcvičovat. U závažnějších poranění je vhodný naopak klid a eventuální fixace.
    </desc>
    <p>
      Trenér pří úrazu hlezna doporučí <strong>léčení rozcvičením</strong>. Svým způsobem má pravdu. Skutečně po krátkodobém zklidnění dojde rozcvičením k rychlému ústupu potíží. Kloubní pouzdro a vazy však zůstanou volnější, větší než byly původně a tím je kloub méně stabilní. Lze tedy předpokládat, že dojde k opakování (recidivě) úrazu při každé sebemenší příležitosti.
    </p>
    <p>
      Jiná možnost je <strong>přiložení ortézy</strong>. Ortéza limituje pohyb hlezna v požadovaném směru, umožňuje však hybnost ve směru kolmém a umožňuje zatěžování kloubu. Tím se rovněž urychluje léčení poraněných měkkých tkání a urychlí se návrat ke sportu.
    </p>
    <p class="important">
      Dlouhodobé <a href="obuv">preventivní nošení ortézy</a> je nevhodné. V případě běžné zátěže nahrazuje ortéza oslabený vaz a ten proto nesílí a nezpevňuje se. V případě nadměrného násilí nebo nečekaného úrazu nezabrání ortéza recidivě.
    </p>
    <p>
      <strong>Správně provedené tejpování</strong> může podpořit lehce poškozené kloubní pouzdro nebo vaz. Vzhledem k velkým silám v oblasti hlezna ale spíše jen symbolicky.
    </p>
    <p>
      <strong>Pevná fixace</strong> (sádrová chodička nebo plastová fixace) na 6 týdnů však zajistí pevné zhojení kloubního pouzdra i vazů v původním postavení. Po následném rozcvičení lze očekávat plnohodnotné zhojení bez následků s mnohem menším rizikem opětovného úrazu než bylo popsáno výše. Pevnou fixaci je dobré přiložit až po sejití otoku tedy asi 3 dny po úrazu.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Jaký je nejčastější úraz hlezenného kloubu?
      </li>
      <li>Co se poraní při podvrtnutí kotníku?
      </li>
      <li>Jaká je první pomoc při zvrtnutí kotníku?
      </li>
      <li>Jaké jsou možnosti léčení vyvrtnutého kotníku?
      </li>
      <li>Jaká je výhoda léčení distorze kotníku pevnou fixací?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
