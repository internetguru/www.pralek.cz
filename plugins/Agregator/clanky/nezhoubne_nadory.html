<?xml version="1.0" encoding="utf-8"?>
<body data-fbcommentid="1859911224141240" data-type="article" data-image="/files/preview/koutek/nezhoubne_nadory/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-06-18" mtime="2010-06-18" data-top="992" author="Jaroslav Pavelka" id="nezhoubne_nadory" short="Nezhoubné nádory">
    Nezhoubné nádory a bouličky s nimi zaměňované
  </h>
  <desc kw="nádory, boulička, neúrazové, strach, nezhoubné, žláza">
    Nezhoubné nádory nejsou na rozdíl od zhoubných nijak nebezpečné. Mohou překážet, deformovat nebo hyzdit. Jestliže si to pacient přeje, je jejich odstranění většinou jednoduché. Jinak postačí pravidelné kontroly.
  </desc>
  <p>
    <a href="nezhoubny_nebo_zhoubny_nador">Obecné vlastnosti nezhoubných nádorů</a> jsou velmi podobné. Nezhoubné nádory se ale mohou za určitých podmínek (velmi vzácně) přeměnit v nádory zhoubné. Vždy je proto vhodné konzultovat i nezhoubný nádor s odborným lékařem.
  </p>
  <section>
    <h id="jednotlive_nezhoubne_nadory">
      Jednotlivé nezhoubné nádory
    </h>
    <desc>
      Nezhoubné nádory se označují podle tkání, ze kterých vycházejí. Mají podobné vlastnosti. Mohou být objeveny náhodně – např. osteom při RTG vyšetření.
    </desc>
    <dl>
      <dt>
        Lipom
      </dt>
      <dd>
        Je nezhoubný nádor <em>vycházející z tukové tkáně</em>.
      </dd>
      <dd>
        Jeho buňky jsou uzavřeny ve zvláštním pouzdru uloženém nejčastěji v podkoží.
      </dd>
      <dd>
        Bývá hmatný jako nebolestivá boulička kdekoli na těle.
      </dd>
      <dd>
        Mívá velikost od několika milimetrů až do mnoha centimetrů v průměru.
      </dd>
      <dd>
        Může se vyskytovat i v mnohočetné formě <em>(lipomatóza)</em> – desítky i stovky lipomů. Na rozdíl od <a href="nezhoubny_nebo_zhoubny_nador">metastáz zhoubného nádoru</a> se nejedná o život ohrožující onemocnění.
      </dd>
      <dd>
        Odstranit lipom chirurgicky je jednoduché. Je vhodné odstranit lipom, který překáží v nějaké činnosti, který bolí, hyzdí, který se zvětšuje nebo ze kterého má pacient strach.
      </dd>
      <dt>
        Fibrom
      </dt>
      <dd>
        Je nezhoubný nádor <em>vycházející z vaziva</em> (nejčastěji kožního).
      </dd>
      <dd>
        Nejčastěji se vyskytuje jako přívěsek na kůži obličeje, krku, podpaží nebo třísel.
      </dd>
      <dd>
        Je měkký, nebolestivý, barvy okolní kůže nebo tmavší.
      </dd>
      <dd>
        Velký bývá od drobného sotva viditelného až do několika centimetrů.
      </dd>
      <dd>
        Mívá tvar válečku nebo kuličky, často visí na tenké stopce. Stopka se může pootočením zaškrtit, pak do fibromu nemůže přitékat krev a <a href="vyvoj_zanetu">fibrom se zanítí</a>, zarudne a bolí. Zánět může přejít do okolí nebo může fibrom odpadnout a dojde k samovolnému zhojení.
      </dd>
      <dd>
        Fibrom na viditelném místě <a href="znamenko-bradavice-rakovina">hyzdí stejně jako bradavice</a>.
      </dd>
      <dd>
        Jeho chirurgické odstranění je jednoduché. Odstraňuje se ze stejných důvodů jako <em>lipom</em>.
      </dd>
      <dt>
        Histiocytom
      </dt>
      <dd>
        Je nezhoubný tužší kožní nádor z vaziva <em>(fibrom)</em> a zvláštních obranných buněk <em>(histiocytů)</em>.
      </dd>
      <dd>
        Často je načervenalý, může svědit.
      </dd>
      <dd>
        Bývá též nazýván <em>dermatofibrom</em>, <em>fibroma durum</em> nebo <em>histiocyt</em>.
      </dd>
      <dt>
        Hemangiom
      </dt>
      <dd>
        Je nezhoubný nádor <em>vycházející z cévní stěny</em>.
      </dd>
      <dd>
        Vyskytuje se kdekoli v dobře prokrvených částech těla i v kůži podobně jako kožní <em>fibrom</em>, ale je nejčastěji červený.
      </dd>
      <dd>
        Jeho odstranění je snadné.
      </dd>
      <dd>
        Odstraňuje se z kosmetických důvodů, nebo když se zvětšuje.
      </dd>
      <dt>
        Chondrom
      </dt>
      <dd>
        Je nezhoubný nádor <em>vycházející z chrupavky</em>.
      </dd>
      <dd>
        Vyskytuje se zřídkakdy.
      </dd>
      <dd>
        Může se vyskytnout všude, kde je chrupavka, nejčastěji v okolí nártu, hlezna (kotníky) nebo v koleni.
      </dd>
      <dd>
        Nebývá viditelný ani hmatný, ale může se stát překážkou v kloubu (kloubní myška).
      </dd>
      <dd>
        Chirurgické odstranění bývá jednoduché.
      </dd>
      <dt>
        Osteom
      </dt>
      <dd>
        Je nezhoubný nádor <em>vycházející z kosti</em>.
      </dd>
      <dd>
        Kost je živá tkáň, která je neustále kostními buňkami odbourávána a zároveň znovu tvořena. Proto se nádor může vyskytnout i v dospělé kosti.
      </dd>
      <dd>
        Osteom může vystupovat z kosti ve formě hmatné tvrdé nebolestivé bouličky <a href="uzliny">podobně jako uzlina</a>.
      </dd>
      <dd>
        Nádor vyskytující se uvnitř kosti se většinou zjistí náhodně při rentgenovém vyšetření, které se <a href="zlomeniny">provádí pro nějaký úraz</a>, nebo když zlomenina neodpovídá mechanizmu úrazu a kost praská v místě oslabeném nádorem.
      </dd>
      <dd>
        Chirurgické odstranění bývá složitější.
      </dd>
      <dd>
        Jakmile je osteom zjištěn a odlišen od <em>cysty</em> (níže), odstraňuje se.
      </dd>
      <dt>
        Myom
      </dt>
      <dd>
        Je nezhoubný nádor <em>vycházející z hladkého svalu</em>.
      </dd>
      <dd>
        Nejčastěji se vyskytuje v děloze, často je vícečetný (jednotky).
      </dd>
      <dd>
        Myomem zvětšená děloha může tlačit na močový měchýř a působit potíže s močením.
      </dd>
      <dd>
        Myom může bránit otěhotnění. Pak je chirurgické řešení individuální; nejčastěji odstranění myomu nebo odstranění celé dělohy.
      </dd>
      <dt>
        Polyp
      </dt>
      <dd>
        Je laločnatý nezhoubný nádor <em>vycházející ze sliznice</em> (nejčastěji nosní dutiny nebo trávicí trubice).
      </dd>
      <dd>
        Většinou je zjištěn náhodně při odborném vyšetření.
      </dd>
      <dd>
        Může být na stopce (stopkatý polyp) a může pootočením dojít k zaškrcení s následným zánětem podobně jako <em>fibrom</em>.
      </dd>
      <dd>
        Zjištěný polyp zažívacího ústrojí je vždy odstraněn z důvodu <a href="rakovina_streva">prevence vzniku zhoubného nádoru</a>.
      </dd>
      <dd>
        Odstranění polypu je velmi jednoduché, většinou přímo v rámci preventivního vyšetření.
      </dd>
      <dt>
        Adenom
      </dt>
      <dd>
        Je přisedlý nezhoubný nádor <em>vycházející ze sliznice</em> (nejčastěji tlustého střeva a konečníku).
      </dd>
      <dd>
        Adenom je většinou zjištěn při odborném <a href="hemoroidy">vyšetření konečníku nebo celého tlustého střeva</a>.
      </dd>
      <dd>
        Jeho odstranění je nutné z důvodu <a href="odhaleni_rakoviny">prevence vzniku zhoubného nádoru</a>.
      </dd>
      <dd>
        Většinou nelze odstranit přímo v rámci vyšetření, ale následně operačně.
      </dd>
    </dl>
    <h id="boulicky_zamenovane_s_nezhoubnymi_nadory">
      Bouličky zaměňované s nezhoubnými nádory
    </h>
    <desc>
      S nezhoubnými nádory bývá laicky zaměňovaná celá řada jiných bouliček. Na rozdíl od nezhoubných nádorů je třeba tyto bouličky záhy řešit.
    </desc>
    <dl>
      <dt>
        Gangliom
      </dt>
      <dd>
        Je boulička na šlaše nebo v okolí kloubu.
      </dd>
      <dd>
        Nejedná se o nádor, ale o <a href="onemocneni_slach">onemocnění šlach</a>.
      </dd>
      <dt>
        Aterom
      </dt>
      <dd>
        Je mazová žláza s uzavřeným vývodem, ve které se hromadí její obsah.
      </dd>
      <dd>
        Vznikne v případě nadměrného <a href="akne">hromadění mazu uvnitř žlázy</a>.
      </dd>
      <dt>
        Cysta
      </dt>
      <dd>
        Je dutina vyplněná tekutinou.
      </dd>
      <dt>
        Absces
      </dt>
      <dd>
        Je <a href="angina">dutina vyplněná hnisem</a>.
      </dd>
      <dt>
        Keloid
      </dt>
      <dd>
        Je zbytnělá jizva vzniklá poruchou hojení (nejčastěji po spálenině).
      </dd>
      <dt>
        Uzlina
      </dt>
      <dd>
        Zvětšená, hmatná nebo bolestivá uzlina je sítko <a href="uzliny">v lymfatické cévě</a>.
      </dd>
    </dl>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Za jakých podmínek je vhodné odstranit lipom či fibrom?
      </li>
      <li>Jaká může vzniknout komplikace stopkatého fibromu?
      </li>
      <li>Proč se kost zlomí právě v místě osteomu?
      </li>
      <li>Které nezhoubné nádory se mohou nejčastěji přeměnit ve zhoubné?
      </li>
      <li>S čím bývají zaměňovány nezhoubné nádory?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
