<?xml version="1.0" encoding="utf-8"?>
<body data-fbcommentid="1859911224141240" data-top="3" data-type="article" data-image="/files/preview/koutek/nezhoubne_nadory/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-06-18" mtime="2010-06-18" author="Jaroslav Pavelka" authorid="jaroslav_pavelka" id="nezhoubne_nadory" short="Nezhoubné nádory">Nezhoubné nádory a bouličky s nimi zaměňované</h>
  <!-- generated attribute kw by user_updatekw.sh on 2020-06-30, do not edit -->
  <desc kw="nádory, boulička, neúrazové, strach, nezhoubné, žláza, spáleniny">Nezhoubné nádory se označují podle tkání, ze kterých vycházejí. Preventivní odstranění některých nádorů se stalo rutinou, u ostatních většinou postačí pravidelné kontroly.</desc>
  <p><a href="nezhoubny_nebo_zhoubny_nador">Obecné vlastnosti nezhoubných nádorů</a> jsou velmi podobné. Nezhoubné nádory se mohou za určitých podmínek přeměnit (zvrhnout) v nádory zhoubné. Vždy je proto vhodné konzultovat i nezhoubný nádor s odborným lékařem.</p>
  <section>
    <h mtime="2014-12-05" id="jednotlive_nezhoubne_nadory">Jednotlivé nezhoubné nádory</h>
    <desc>n/a</desc>
    <dl>
      <dt><strong>Lipom</strong></dt>
      <dd>Je nezhoubný nádor <em>vycházející z tukové tkáně</em>.</dd>
      <dd>Jeho buňky jsou uzavřeny ve zvláštním pouzdru uloženém nejčastěji v podkoží.</dd>
      <dd>Bývá hmatný jako nebolestivá boulička kdekoli na těle.</dd>
      <dd>Mívá velikost od několika milimetrů až do mnoha centimetrů v průměru.</dd>
      <dd>Může se vyskytovat i v mnohočetné formě <em>(lipomatóza)</em> – desítky i stovky lipomů. Na rozdíl od <a href="nezhoubny_nebo_zhoubny_nador">metastáz zhoubného nádoru</a> se nejedná o život ohrožující onemocnění.</dd>
      <dd>Odstranit lipom chirurgicky je jednoduché. Je vhodné odstranit lipom, který překáží v nějaké činnosti, který bolí, hyzdí, který se zvětšuje nebo ze kterého má pacient strach.</dd>
      <dt><strong>Fibrom</strong></dt>
      <dd>Je nezhoubný nádor <em>vycházející z vaziva</em> (nejčastěji kožního).</dd>
      <dd>Nejčastěji se vyskytuje jako přívěsek na kůži obličeje, krku, podpaží nebo třísel.</dd>
      <dd>Je měkký, nebolestivý, barvy okolní kůže nebo tmavší.</dd>
      <dd>Velký bývá od drobného sotva viditelného až do několika centimetrů.</dd>
      <dd>Mívá tvar válečku nebo kuličky, často visí na tenké stopce. Stopka se může pootočením zaškrtit, pak do fibromu nemůže přitékat krev a <a href="zanet">fibrom se zanítí</a>, zarudne a bolí. Zánět může přejít do okolí nebo může fibrom odpadnout a dojde k samovolnému zhojení.</dd>
      <dd>Fibrom na viditelném místě <a href="znamenko-bradavice-rakovina">hyzdí stejně jako bradavice</a>.</dd>
      <dd>Jeho chirurgické odstranění je jednoduché. Odstraňuje se ze stejných důvodů jako <em>lipom</em>.</dd>
      <dt><strong>Histiocytom</strong></dt>
      <dd>Je nezhoubný tužší kožní nádor z vaziva <em>(fibrom)</em> a zvláštních obranných buněk <em>(histiocytů)</em>.</dd>
      <dd>Často je načervenalý, může svědit.</dd>
      <dd>Bývá též nazýván <em>dermatofibrom</em>, <em>fibroma durum</em> nebo <em>histiocyt</em>.</dd>
      <dt><strong>Hemangiom</strong></dt>
      <dd>Je nezhoubný nádor <em>vycházející z cévní stěny</em>.</dd>
      <dd>Vyskytuje se kdekoli v dobře prokrvených částech těla i v kůži podobně jako kožní <em>fibrom</em>, ale je nejčastěji červený.</dd>
      <dd>Jeho odstranění je snadné.</dd>
      <dd>Odstraňuje se z kosmetických důvodů, nebo když se zvětšuje.</dd>
      <dt><strong>Chondrom</strong></dt>
      <dd>Je nezhoubný nádor <em>vycházející z chrupavky</em>.</dd>
      <dd>Vyskytuje se zřídkakdy.</dd>
      <dd>Může se vyskytnout všude, kde je chrupavka, nejčastěji v okolí nártu, hlezna (kotníky) nebo v koleni.</dd>
      <dd>Nebývá viditelný ani hmatný, ale může se stát překážkou v kloubu (kloubní myška).</dd>
      <dd>Chirurgické odstranění bývá jednoduché.</dd>
      <dt><strong>Osteom</strong></dt>
      <dd>Je nezhoubný nádor <em>vycházející z kosti</em>.</dd>
      <dd>Kost je živá tkáň, která je neustále kostními buňkami odbourávána a zároveň znovu tvořena. Proto se nádor může vyskytnout i v dospělé kosti.</dd>
      <dd>Osteom může vystupovat z kosti ve formě hmatné tvrdé nebolestivé bouličky <a href="lymfaticke_uzliny">podobně jako uzlina</a>.</dd>
      <dd>Nádor vyskytující se uvnitř kosti se většinou zjistí náhodně při rentgenovém vyšetření, které se <a href="zlomeniny_kosti">provádí pro nějaký úraz</a>, nebo když zlomenina neodpovídá mechanizmu úrazu a kost praská v místě oslabeném nádorem.</dd>
      <dd>Chirurgické odstranění bývá složitější.</dd>
      <dd>Jakmile je osteom zjištěn a odlišen od <em>cysty</em> (níže), odstraňuje se.</dd>
      <dt><strong>Myom</strong></dt>
      <dd>Je nezhoubný nádor <em>vycházející z hladkého svalu</em>.</dd>
      <dd>Nejčastěji se vyskytuje v děloze, často je vícečetný (jednotky).</dd>
      <dd>Myomem zvětšená děloha může tlačit na močový měchýř a působit potíže s močením.</dd>
      <dd>Myom může bránit otěhotnění. Pak je chirurgické řešení individuální; nejčastěji odstranění myomu nebo odstranění celé dělohy.</dd>
      <dt><strong>Polyp</strong></dt>
      <dd>Je laločnatý nezhoubný nádor <em>vycházející ze sliznice</em> (nejčastěji nosní dutiny nebo trávicí trubice).</dd>
      <dd>Většinou je zjištěn náhodně při odborném vyšetření.</dd>
      <dd>Může být na stopce (stopkatý polyp) a může pootočením dojít k zaškrcení s následným zánětem podobně jako <em>fibrom</em>.</dd>
      <dd>Zjištěný polyp zažívacího ústrojí je vždy odstraněn z důvodu <a href="rakovina_tlusteho_streva_a_konecniku">prevence vzniku zhoubného nádoru</a>.</dd>
      <dd>Odstranění polypu je velmi jednoduché, většinou přímo v rámci preventivního vyšetření.</dd>
      <dt><strong>Adenom</strong></dt>
      <dd>Je přisedlý nezhoubný nádor <em>vycházející ze sliznice</em> (nejčastěji tlustého střeva a konečníku).</dd>
      <dd>Adenom je většinou zjištěn při odborném <a href="krvaceni_z_konecniku">vyšetření konečníku nebo celého tlustého střeva</a>.</dd>
      <dd>Jeho odstranění je nutné z důvodu <a href="odhaleni_rakoviny">prevence vzniku zhoubného nádoru</a>.</dd>
      <dd>Většinou nelze odstranit přímo v rámci vyšetření, ale následně operačně.</dd>
    </dl>
    <h id="boulicky_zamenovane_s_nezhoubnymi_nadory">Bouličky zaměňované s nezhoubnými nádory</h>
    <desc>n/a</desc>
    <ul>
      <li><strong>Gangliom</strong> je boulička na šlaše nebo v okolí kloubu. Nejedná se o nádor, ale o <a href="onemocneni_slach">onemocnění šlach</a>.</li>
      <li><strong>Aterom</strong> je mazová žláza s uzavřeným vývodem, ve které se hromadí její obsah. Vznikne v případě nadměrného <a href="akne">hromadění mazu uvnitř žlázy</a>.</li>
      <li><strong>Cysta</strong> je dutina vyplněná tekutinou.</li>
      <li><strong>Absces</strong> je <a href="bolest_v_krku_angina">dutina vyplněná hnisem</a>.</li>
      <li><strong>Keloid</strong> je zbytnělá jizva vzniklá poruchou hojení (nejčastěji po spálenině).</li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Za jakých podmínek je vhodné odstranit lipom či fibrom?</li>
      <li>Jaká může vzniknout komplikace stopkatého fibromu?</li>
      <li>Proč se kost zlomí právě v místě osteomu?</li>
      <li>Které nezhoubné nádory se mohou nejčastěji přeměnit ve zhoubné?</li>
      <li>S čím bývají zaměňovány nezhoubné nádory?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>