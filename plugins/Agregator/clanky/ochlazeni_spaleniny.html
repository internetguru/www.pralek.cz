<?xml version="1.0" encoding="utf-8"?>
<body data-fbcommentid="1859914044140958" data-type="article" data-image="/files/preview/koutek/ochlazeni_spaleniny/main.jpg" class="docinfo linklist" xml:lang="cs" ns="https://www.pralek.cz">
  <h ctime="2007-10-21" mtime="2015-08-04" data-top="961" author="Jaroslav Pavelka" id="ochlazeni_spaleniny" short="Ochlazení spáleniny">Ochlazení jako první pomoc při spálenině</h>
  <!-- generated attribute kw by user_updatekw.sh on 2021-11-10, do not edit -->
  <desc kw="poranění, první pomoc, úraz, kůže-podkoží, děti, žláza, pohyb">Okamžité ochlazení spáleniny zásadně snižuje závažnost úrazu a jeho následky! Nejlépe poslouží proud studené čisté vody. O výsledné závažnosti úrazu rozhoduje každá sekunda.</desc>
  <p><strong>Popálenou plochu kůže je nutné ochladit co možná nejdříve v řádu sekund!</strong> Ač je kůže vynikající tepelný izolátor, dokáže pronikání spáleniny do hloubky oddálit maximálně v řádu sekund. Povrchová spálenina se projeví jen zčervenáním, hlubší způsobí puchýř, ještě hlubší povede k odumření tkáně.</p>
  <p class="example">Závažná a hluboká spálenina bolí paradoxně méně než povrchová. Při tomto závažném tepelném poranění totiž dochází ke zničení nervových zakončení a proto <strong>nemusí být vnímaná bolest úměrná závažnosti zranění</strong>. Potíže a bolest se dostaví s odstupem dnů až v souvislosti s <a href="stadia_zanetu">rozvojem zánětu</a>.</p>
  <section>
    <h id="rychle_a_intenzivni_chlazeni_spaleniny">Rychlé a intenzivní chlazení spáleniny</h>
    <desc>Pro dobré zhojení spáleniny <strong>je rozhodující včasnost a intenzita chlazení bezprostředně po úrazu</strong>. Zachování celistvosti popálené kůže sníží riziko následné infekce.</desc>
    <p>Poraněnou část těla je třeba chladit tak dlouho, dokud je teplejší než stejná část druhé strany těla (např. dlaň ve srovnání s dlaní druhé ruky). K ochlazení je <strong>ideální proud studené čisté vody</strong>. Záleží na každé sekundě, a proto není-li voda k dispozici, lze použít studenou potravinu nebo předmět z lednice (minerálka, mléko, vejce, zmražená zelenina nebo ovoce v plastovém sáčku a podobně).</p>
    <p>Důležité je snažit se <a href="osetreni_puchyre">zachovat celistvost kůže (resp. puchýřů)</a> kvůli <strong>zabránění vzniku následné infekce</strong>. Chladit je nutné i s eventuální připečenou nebo přiškvařenou cizí látkou, kterou není vhodné strhávat.</p>
    <p><a href="bakterie">Všudypřítomné bakterie</a> se dostávají porušeným kožním krytem do podkoží nebo do hlubších tkání, které jsou rovněž poškozené spáleninou. V popálené tkáni jsou pro bakterie ideální podmínky k množení. To vede ke vzniku závažných zánětlivých komplikací spáleniny, které se rozvinou do 3 dnů od úrazu.</p>
    <h id="zavaznost_popalenin_deti">Závažnost popálenin dětí</h>
    <desc>Spálenina může mít u malých dětí ty nejtragičtější následky. Jedná se o popáleninový šok, který vzniká zvláště při spáleninách dlaní, obličeje nebo genitálií (šokových zón).</desc>
    <p class="example">Dvouleté dítě spadlo holou dlaní do žhnoucího ohniště. Otec bez zaváhání dítě z ohniště vytáhl a v okamžiku si strčil jeho popálenou ručičku do pusy. Následně do půllitru se studeným pivem a malou chvilku na to už ruku chladila čistá tekoucí voda. Se zaledovanou ručičkou teprve vyhledal odborné ošetření. Díky dokonale poskytnuté první pomoci tato <strong>závažná událost nezanechala naprosto žádné následky</strong>.</p>
    <p>Nutno dodat, že za <a href="urazy_batolat">poranění malého dítěte</a> zodpovídá ten, kdo ho má v tu chvíli na starost.</p>
    <h id="nasledna_pece_o_spaleninu">Následná péče o spáleninu</h>
    <desc>Podle závažnosti spáleniny a stavu pacienta je třeba <a href="nalehavost_vysetreni">vyhledat lékařskou péči</a>. V případě laického ošetření svépomocí je spálenou plochu nutné důkladně promašťovat.</desc>
    <p>Závažnost poranění určuje stupeň spáleniny (zčervenání, puchýř nebo odumření tkáně), velikost popálené plochy a psychický stav pacienta. Závažná spálenina (obzvlášť u dětí) je vždy důvodem k <a href="zachranka">volání záchranné služby</a>.</p>
    <p>Jestliže se pacient rozhodne, že není třeba vyhledat lékaře, je nutné bolestivou spáleninu po ochlazení důkladně promašťovat. K tomu nejlépe poslouží vepřové sádlo nebo jakýmkoli příjemný mastný krém. Promašťování nahradí funkci poškozených <a href="akne">mazových žláz</a>, tedy zajistí, aby kůže nepraskala.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je nejdůležitější součástí ošetření spáleniny?</li>
      <li>Co může posloužit k ochlazení spáleniny, pokud není k dispozici proud čisté studené vody?</li>
      <li>Proč přicházejí pacienti se spáleninou k ošetření buďto ihned nebo až po 3 dnech od úrazu?</li>
      <li>Jak dlouho je potřeba chladit spáleninu?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>