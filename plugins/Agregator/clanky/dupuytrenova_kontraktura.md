
{data-fbcommentid="1859872810811748" data-type="article" data-image="/files/preview/koutek/dupuytrenova_kontraktura/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-03-19" mtime="2011-03-19" data-top="984" author="Jaroslav Pavelka" id="dupuytrenova_kontraktura" short="Dupuytrenova kontraktura"}

# Uzly, deformity a zatrvrdliny ve dlani 

{kw="boulička, nezhoubné, prevence, neúrazové, pohyb, zánět, hygiena"}

Nebolestivé hrboly ve dlani mohou omezit nebo znemožnit hybnost prstů. Procvičováním prstů v počátečním stádiu nemoci lze zcela předejít nevratným změnám. Stejně důležité je cvičit po případné operaci, aby se nemoc nevrátila. 

Kontraktura Dupuytren _(čteno dypytrén)_ postihuje převážně muže ve středním a vyšším věku, většinou manuálně pracující. Byla prokázána rodová zátěž (v některých rodinách je výskyt častější). Pravá příčina vzniku onemocnění však není známa. 

V začátku onemocnění se ve dlani objeví nebolestivý uzel, boule nebo [zatvrdlina][1]. **Hmatné hrboly ve dlani záhy přecházejí v pevné vazivové srůsty** kůže, _povázky_ a [šlach ohýbačů prstů][2]. Povázka _(palmární aponeuroza)_ je pevný plochý vazivový útvar zpevňující dlaň. 

{id="vyvoj\_dupuytrenovy\_kontrtaktury"}

## Vývoj Dupuytrenovy kontrtaktury 

n/a 

Postupně se k zatvrdlině přitahuje kůže, která se pohybuje v souvislosti s ohýbáním postiženého prstu. V blízkosti přirostlé kůže se často tvoří vedle uzlu v kůži i prohlubeň. Časem dochází k **omezení hybnosti postiženého prstu**, který [zůstává pokrčený][3] a nelze ho samovolně zcela narovnat (natáhnout). 

Postupně bývá postiženo i více prstů, nejčastěji se jedná o prsteník a malík. V případě zanedbání onemocnění může dojít k úplnému pevnému znehybnění ztuhlých ohnutých prstů, které nelze nijak používat. Po určité době dochází k nevratnému [poškození kloubů][4] postižených prstů. Práce takovou rukou je pak samozřejmě velmi omezená. 

{id="leceni\_dupuytrenovy\_kontraktury"}

## Léčení Dupuytrenovy kontraktury 

n/a 

Jesliže pacient ví, že se kontraktura vyskytla mezi jeho předky, může očekávat stejné potíže i u sebe. Sám si může dlaně a hybnost prstů preventivně kontrolovat. V případě objevení prvních příznaků ([boulička][5] nebo prohloubenina ve dlani) lze pravidelným cvičením a masírováním dlaně udržet vznikající kontrakturu v takovém stavu, že k omezení hybnosti prstů vůbec nedojde. Jestli deformace dlaně nebrání běžným činnostem, lze tento snesitelný stav udržet. Podmínkou je však každodenní narovnávání (natahování) prstů a tím zabránění vzniku kontraktury. 

Jestli se i přes intenzivní cvičení prsty deformují a vázne jejich natažení, bude nutné přistoupit k operaci. Operace se provádí v místním znecitlivění. Čím je stav pokročilejší, tím větší je operační rána ve dlani (často sahá až na postižené prsty). Nepohyblivost kůže totiž znemožňuje její odtažení při operaci. U zanedbaných deformací bývá nutný i místní přenos kůže. 

Operační rány Dupuytrenovy kontraktury pokrývají _pilovitě_ (cikcak) téměř celou dlaň. Vzhledem k problematické hygieně (pod skrčenými prsty) jsou rány náchylné na [mikrobiální kontaminaci][6]. 

Po operaci je nezbytné neprodleně zahájit rehabilitaci – rozcvičování prstů. **Jedině včasná intenzivní rehabilitace zabrání opětovnému tvoření srůstů.** Potom lze očekávat dobrý výsledný efekt operace. V případě [zánětu operační rány][7] je rehabilitace komplikovaná. 

Pooperační pracovní neschopnost bývá od 1 do 3 měsíců. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Co je palmární aponeuroza? 
  2. Proč nelze při rozvinuté Dupuytrenově kontraktuře zcela narovnat postižený prst? 
  3. Jak lze předejít rozvoji Dupuytrenovy kontraktury v počátečním stádiu? 
  4. Jaké jsou počáteční příznaky onemocnění Dupuytrenovou kontrakturou? 
  5. Jak lze předejít recidivě Dupuytrenovy kontraktury po operaci? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: osetreni_puchyre
 [2]: onemocneni_slach
 [3]: lupavy_prst
 [4]: artroza
 [5]: nezhoubne_nadory
 [6]: bakterie
 [7]: vyvoj_zanetu

