
{data-fbcommentid="1873372576128438" xml:lang="cs" data-type="article" data-image="/files/preview/koutek/jak_neonemocnet/main.jpg" class="docinfo linklist" ns="https://www.pralek.cz"}

{ctime="2020-02-05" mtime="2020-02-05" id="jak_neonemocnet" author="Jaroslav Pavelka" short="Jak neonemocnět"}

# Jak nepodlehnout chřipce 

{kw="imunita, prevence, mikroorganizmy, zdravý životní styl, hygiena, teplota"}

Na lidský organismus neustále útočí různé viry a bakterie způsobující choroby od chřipky až po meningitidu. Přirozená imunita většinu z nich odbourá bez povšimnutí. Laická představa, že se člověk nakazí ihned, jakmile mu jiný nemocný předá své bacily, je zcela mylná. 

{class="important"}

Pravděpodobnost [onemocnění chřipkou][1] (včetně aktuálního koronaviru) lze snížit omezením pobytu v místech zvýšeného výskytu kapénkové infekce a dobrou připraveností organizmu. Celková fyzická a psychická pohoda je prevencí jakéhokoli onemocnění. 

{id="pripravenost_organizmu"}

## Připravenost organizmu 

Odolnost organizmu je možné přímo ovlivnit jeho připraveností a celkovou pohodou. Jedná se o trojici [tepelná pohoda][2] (ani horko ani zima), [příjemné nasycení][3] (ani hlad ani přejedení) a přiměřený odpočinek (nebýt vyčerpaný fyzicky ani psychicky). 

Zdravý a silný jedinec může snadno podlehnout běžné viróze, pokud jeho organizmus bude momentálně nepřipravený. Naopak i oslabený jedinec (např. senior) může svůj organizmus aktivně připravovat na setkání s virózou. 

{class="example"}

Mladý zdravý člověk může podlehnout meningokoku po několikadenním náročném festivalu, pokud je vyčerpaný, hladový a [prochladne][2]. Nejedná se o výjimečnou zákeřnost bacilu. Se stejným bacilem se nepochybně setkala řada dalších návštěvníků téže akce. Ti ovšem nebyli tolik vyčerpaní, a tak útok bacilu odbourali přirozenou imunitou zcela bez povšimnutí. 

{id="vyhybani\_se\_virum"}

## Vyhýbání se virům 

Setkání s virem nelze zcela vyloučit. Ideální samozřejmě je se vyhnout oblastem se zvýšeným výskytem choroboplodných organizmů. Pokud to není možné, lze použít ústní roušku. 

Nošení ústní roušky je vhodné pouze v případě pobývání v oblasti se zvýšeným výskytem lidí nakažených kapénkově přenosnou chorobou (chřipkou). Ústní rouška dává tedy smysl u zdravotníků a u jedinců s oslabeným či nepřipraveným organizmem. 

Běžné setkávání zdravého organizmu s [choroboplodnými zárodky][4] (s viry a bakteriemi) [vytváří a formuje přirozenou imunitu][5]. Preventivní používání ústní roušky zdravého jedince v běžném prostředí je nesmyslné. V konečném důsledku může zpomalit tvorbu imunity. 

V období chřipek je dobré dbát na zvýšenou hygienu. Zároveň není vhodná návštěva skupinových akcí (např. kina či divadla). To se týká zejména nemocných, oslabených jedinců a seniorů. 

{id="paradox\_ockovani\_proti_chripce"}

## Paradox očkování proti chřipce 

[Očkování proti chřipce][1] dává smysl, pokud se organizmus setká se stejným virem, proti kterému byl očkován. Virus chřipky však časem mutuje a očkování je v takovém případě neúčinné. 

{class="important"}

Při očkování je třeba dbát na stav a připravenost organizmu. Dítě není možné očkovat, když zrovna trpí horečnatým onemocněním a u seniora je třeba vždy zvážit jeho celkový stav. 

  * Oslabeného člověka může samotné očkování zatížit natolik, že se u něho rozvine viróza přímo z očkovací látky. To hrozí zejména seniorům. 
  * Po očkování je organizmus zatížený tvorbou imunity proti oslabenému viru očkovací látky. Tehdy je náchylnější k onemocnění jakýmkoli jiným virem včetně nově zmutovaného viru chřipky. 

{id="n\_a" var="inputvar-otazky\_h"}

## n/a 

{var="inputvar-otazky_desc"}

n/a 

{class="otazky"}

  1. Jak lze snížit pravděpodobnost onemocnění chřipkou? 
  2. Za jakých podmínek může běžný virus či bakterie zahubit mladého zdravého člověka? 
  3. V jakých případech má smysl nosit roušku? 
  4. Za jakých podmínek je vhodné očkování proti chřipce? 

{id="dotace" var="inputvar-feedback_h"}

## n/a 

{var="inputvar-feedback_desc"}

n/a 

{id="odkazy" var="inputvar-odkazy_h" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: chripka
 [2]: teplota
 [3]: zdrave_traveni
 [4]: bakterie
 [5]: imunita

