
{data-fbcommentid="1859870774145285" data-type="article" data-image="/files/preview/koutek/doktor\_nebo\_lecitel/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-04-30" mtime="2010-04-30" author="Jaroslav Pavelka" authorid="jaroslav\_pavelka" id="lecitelstvi" short="Doktor nebo léčitel"}

# Doktor nebo léčitel: koho kdy vyhledat a komu věřit

{kw="strach, neúrazové, zdravý životní styl, strava-zažívání, první pomoc"}

Při rozhodování, zda vyhledat lékaře nebo léčitele, platí zásada, že nejprve musí lékař řádně vyšetřit pacienta. V případě, že je dnešní věda na chorobu krátká, je možné vyhledat léčitele a doufat, že se mu podaří navrátit pacientovi ztracené zdraví.

{class="important"}

Nejhorší situace nastane tehdy, když se pacient vydá [s neurčitými příznaky onemocnění][1] k nevzdělanému a nesoudnému léčiteli. Zde při opakovaných sezeních ubíhá bez efektu čas a při pozdějším [výskytu komplikací][1] již nemusí být pacientovi pomoci. Doba vhodná k vyléčení jeho nemoci již byla promarněna. A to se bohužel stává.

{id="vedecky\_pristup\_k_nemoci"}

## Vědecký přístup k nemoci

Zda je jedinou možností řešení chorob dnešní „západní“ medicína nebo i alternativní medicíny či léčitelé, to zatím nikdo neví.

{class="example"}

Současný vědecký výklad lidského těla a medicíny je na úrovni vědy z počátku 21. století a je nesrovnatelný s přístupem k nemoci před 50, 100 nebo 200 lety. Stejně tak je dnešní přístup nesrovnatelný s přístupem v budoucnu, za 100 nebo 200 let.

Je naprosto jisté, že je současná medicína v některých odvětvích stoprocentně úspěšná, v některých odvětvích je v plenkách, v některých je možná ve slepé uličce. Mnohé choroby umí pouze příznivě ovlivnit, mnohé neumí léčit vůbec a spoustu chorob dosud vůbec nezná. Medicína se vyvíjí, přístupy k chorobám a k úrazům se mění. Některé léčebné zásady přestávají platit, jiné nové stále vznikají.

Pacient je o vývoji své choroby průběžně pravdivě informován. Na základě zkušeností se dá předvídat další vývoj nemoci, lze odhadnout stupeň změny kvality života v souvislosti s onemocněním nebo trvalé následky [po úrazu][2].

Zkušený doktor dokáže ve vhodnou dobu sdělit pacientovi, že již **současná medicína neumí pacientovo zdraví zachránit** nebo zcela navrátit. Není důvod, proč by pacient po vyčerpání léčebných možností nemohl vyzkoušet léčitelovy schopnosti, jestliže jim důvěřuje.

{id="lecitelska_praxe"}

## Léčitelská praxe

Léčitel je člověk, který o sobě tvrdí, že má mimořádné schopnosti rozpoznat a ovlivnit chorobné změny pacienta. Zda je to pravda a jak to funguje, však nikdo neví. Jsou určitá kritéria, kterými by bylo dobré se řídit před návštěvou léčitele, a která by hovořila v léčitelův prospěch:

  * Otevřeně se zeptá na výsledky lékařských vyšetření.
  * Nenařizuje přestat užívat lékařem doporučené postupy a léky.
  * S pacientem jsou při všech sezeních přítomni příbuzní, není s ním nikdy sám.
  * Jeho [vyšetřovací metody jsou _neinvazivní_][3] (do člověka ničím nepíchá, nešťourá).
  * Jeho sliby jsou střízlivé.
  * Jeho odměna je pro pacienta únosná.

Léčitel tvrdí, že cítí, co pacientovi chybí nebo přebývá a poradí nejčastěji vhodnou dietu, čaje nebo koupele. Někteří léčitelé dokáží pouhým dotykem či pohyby [odstranit bolest][4], nebo dokonce blahodárně ovlivnit závažné onemocnění.

Dnešní věda nerozumí schopnostem léčitelů, **jejich umění nelze nijak prokázat**. Je však možné, že léčitelé pracují s jevy nám dnes neznámými (podobně jako proutkaři), a že časem budou jejich metody i vědecky prokázány.

**Dobrá pověst léčitele není měřítkem jeho schopností.** Šikovný léčitel psycholog totiž dokáže zneužít vyděšenosti pacienta, pro kterého může být poslední nadějí. Vyzví, co potřebuje, naslibuje pomoc a vyinkasuje odměnu, aniž by reálně pacientovi pomohl. Takto „zpracovaný“ pacient bude tohoto léčitele všude chválit.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Za jakých okolností může pacient využít rad lékaře i léčitele současně?
  2. Jaká jsou hlediska serioznosti léčitele?
  3. Proč nestačí dobrá pověst léčitele pro posouzení jeho kvality?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: mytus_o_rakovine
 [2]: subduralni_hematom
 [3]: lekove_formy
 [4]: leky_proti_bolesti

