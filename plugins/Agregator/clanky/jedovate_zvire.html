<?xml version="1.0" encoding="utf-8"?>
<body data-fbcommentid="1859931544139208" data-type="article" data-image="/files/preview/koutek/poraneni_jedovatym_zviretem/main.jpg" class="docinfo linklist" xml:lang="cs" ns="https://www.pralek.cz">
  <h ctime="2007-12-11" mtime="2017-11-11" author="Jaroslav Pavelka" id="jedovate_zvire" short="Jedovaté zvíře">Poranění jedovatým zvířetem</h>
  <desc class="description" kw="zvíře, poranění, úraz, alergie, první pomoc, zánět, pohyb">
    Kdo netrpí alergií, nemusí se obávat ani opakovaného poranění u nás žijícím hmyzem nebo hadem. Závažné alergické reakce na jed bodavého hmyzu (bodnutí žihadla) však přibývají.
  </desc>
  <p>
    Bodnutí hmyzem (včelou, vosou, sršněm) jsou poranění častá. Oproti tomu uštknutí u nás žijícím jedovatým hadem (zmijí obecnou) se vyskytuje zřídka. Informace o druhu a nebezpečnosti jedu exotických zvířat mívají jejich chovatelé. V případě nejasnosti jsou informace dostupné <strong>v toxikologických ústavech</strong>.
  </p>
  <p>
    Poranění hmyzem se vyhnout v zásadě nelze. Zvýšenou pozorností je však možné předejít katastrofickému scénáři a <strong>nepřehlédnout vosu v nápoji nebo v jídle</strong>.
  </p>
  <p class="important">
    Bodne-li vosa žihadlo do kořene jazyka nebo krku, začíná <a href="alergie">u alergika</a> závod s časem a je nutné neprodleně <a href="zachranka">zavolat záchranku</a>! Přibývající otok <a href="ryma">horních cest dýchacích</a> je možné zpomalit cucáním kousků ledu.
  </p>
  <section>
    <h id="bodnuti_nebo_kousnuti_hmyzem">
      Bodnutí nebo kousnutí hmyzem
    </h>
    <desc class="description">
      Bodnutí včelím či vosím žihadlem lze <strong>ošetřit ledovým obkladem, přiložením cibule nebo octa</strong>. V případě zkušeností se zvýšenou (alergickou) reakcí je nutné neprodleně vyhledat lékařské ošetření. Nejedná-li se o alergickou reakci, lidský organismus si s jedem běžně poradí.
    </desc>
    <p>
      Má-li člověk zkušenost a reakci na bodnutí (otok) má minimální, <strong>není třeba podléhat panice ani při bodnutí do úst nebo do jazyka</strong>. Lze předpokládat, že se nevyvine závažnější reakce, než při bodnutí do jiné části těla. Eventuální otok lze potlačit cucáním ledu.
    </p>
    <p>
      Lidem trpícím značnou reakcí na bodnutí hmyzem je potřeba <a href="zachranka">neprodleně zavolat záchranku</a>. <a href="lekarnicka">Alergici u sebe mívají</a> injekci s vhodným lékem, kterou si v takovém případě <a href="injekce">svépomocí aplikují</a>.
    </p>
    <p>
      Zvláštní kapitolou je <strong>poranění drobným hmyzem</strong> (muchničkou či jinou muškou), který není jedovatý a nemá žihadlo. Může však kousnutím do kůže <a href="bakterie">zanést infekci</a>. Takový kousanec zprvu pouze svědí, ale po několika dnech se projeví místním <a href="stadia_zanetu">rozvojem zánětu</a>.
    </p>
    <h id="ustknuti_zmiji_obecnou">
      Uštknutí zmijí obecnou
    </h>
    <desc class="description">
      <strong>Zdravý člověk není uštknutím zmijí obecnou ohrožen na životě.</strong> Při uštknutí je prvořadé pacienta zklidnit a zajistit klidný transport k ošetření.
    </desc>
    <p>
      Uštknutí zmijí obecnou – jediným u nás volně žijícím jedovatým hadem – je vzácné. Had se snaží setkání s člověkem vyhnout. Na člověka zaútočí uštknutím pouze v případě, že se nestihne odplazit nebo se cítí ohrožen.
    </p>
    <p class="important">
      První pomoc v případě uštknutí zmijí spočívá ve <strong>zpomalení vstřebávání jedu</strong> z rány. Poraněnou končetinu je dobré nezatěžovat (pochodem), přerušovaně zaškrcovat a chladit. <a href="nalehavost_vysetreni">Transport k lékařskému ošetření</a> není třeba uspěchat. Jed zmije obecné působí v řádu hodin až dnů.
    </p>
    <p>
      Navzdory dříve doporučovanému postupu není vhodné ránu rozřezávat a vysávat. Jed by se dásněmi vstřebával a ohrožoval by zachránce. Času na lékařské ošetření je relativně dost. Sérum proti hadímu uštknutí se podává pouze výjimečně – v případě podezření na nepřiměřenou reakci.
    </p>
    <h id="otazky" var="inputvar-otazky_h">
      n/a
    </h>
    <desc class="description" var="inputvar-otazky_desc">
      n/a
    </desc>
    <ol class="otazky">
      <li>Jak nejlépe ošetřit bodnutí hmyzem?
      </li>
      <li>Jaký je rozdíl při poskytování pomoci alergikovi a nealergikovi?
      </li>
      <li>Jaké následky může mít kousnutí hmyzem?
      </li>
      <li>Jak rychle musí dojít k ošetření po uštknutí zmijí?
      </li>
      <li>Proč nerozřezávat ránu po kousnutí zmijí a nevysávat jed?
      </li>
      <li>Za jakých okolností se podává sérum proti uštknutí zmijí obecnou?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc class="description" var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
