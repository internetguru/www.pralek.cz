<?xml version="1.0" encoding="utf-8"?>
<body data-fbcommentid="1859856440813385" data-type="article" data-image="/files/preview/koutek/bolest_hlavy_migrena/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-03-16" mtime="2010-03-16" author="Jaroslav Pavelka" id="bolesti_hlavy" short="Bolesti hlavy">Bolest hlavy, migréna</h>
  <desc kw="cévy, neúrazové, prevence, strava-zažívání, úraz, přehřátí, teplota, zánět">Nejkrutější bolestí hlavy je migréna. Řešením je včasné podání vhodného léku. Běžná bolest hlavy má svou příčinu a nemusí se vyvíjet tak dramaticky. Ideálním řešením je odstranit příčinu bolesti než bolest tlumit léky.</desc>
  <section>
    <h id="migrena-nesnesitelna_bolest_hlavy">Migréna – nesnesitelná bolest hlavy</h>
    <desc>Migréna <em>(hemicranie)</em> je krutá nesnesitelná bolest většinou poloviny hlavy. Trpící pacient potřebuje ticho, klid, tmu, hledá úlevovou polohu a touží po okamžiku, kdy bolest začne ustupovat. Rozvinutá migréna může trvat hodiny nebo i několik dnů. Je logické, že každý takto postižený člověk hledá jakoukoli pomoc, nejlépe ve formě <a href="analgetika">léku proti bolesti</a>.</desc>
    <p>Mnoho lidí trpících migrénou na sobě s předstihem pozná, že bolest přijde takzvanými <strong>prodromy</strong> (soubor různých příznaků o různé délce). Někdy se podaří vzít si prášek proti bolesti včas, dříve než se bolest hlavy plně vyvine. Jestli je však tato doba promarněna nebo se prodromy neprojeví, <strong>je těžké rozvinutou bolest hlavy odstranit</strong>. Často je nutné užívat <em>speciální léky proti migréně</em>, které ordinuje pouze specialista neurolog po patřičných vyšetřeních.</p>
    <p class="example">Migréna vzniká následkem chybného prokrvení části mozku. Počínající bolest hlavy tvoří v cévní stěně změny, které vedou ke zhoršení bolesti a vzniká začarovaný kruh. Proto je možné si vzít v počátku bolesti hlavy jakýkoli lék proti bolesti.</p>
    <h id="priciny_a_reseni">Nejčastější příčiny ostatních bolestí hlavy a jejich řešení</h>
    <desc>Bolest hlavy může mít příčinu, kterou laik často vůbec nepředpokládá. Rozpoznání a odstranění takové příčiny je základním předpokladem léčení.</desc>
    <dl>
      <dt>Používání nesprávných nebo znečištěných dioptrických brýlí</dt>
      <dd>Problémy může vyřešit <a href="nalehavost_vysetreni">vyšetření očním lékařem</a> a nové (nebo jen vyčištěné) brýle.</dd>
      <dt>Ztuhlá krční páteř</dt>
      <dd>Pomůže <a href="bolesti_v_zadech">uvolnění krční páteře a její prohřátí</a>, případně rehabilitační lékař.</dd>
      <dt><a href="stadia_zanetu">Zánětlivé ložisko</a> v zubu nebo v jeho okolí</dt>
      <dd>K odhalení příčiny je nutné vyšetření stomatologem.</dd>
      <dt><a href="teplota">Přehřátí organizmu</a></dt>
      <dd>Je třeba opustit horké prostředí, pomůže chladná sprcha nebo chladná místnost a příjem tekutin.</dd>
      <dt><a href="prijem_tekutin">Nedostatek tekutin</a></dt>
      <dd>Stačí tekutiny doplnit (dostatečně se napít vody).</dd>
      <dt>Požití zkažené potraviny nejčastěji <a href="bakterie">s pomnoženými mikroorganizmy</a></dt>
      <dd>Je třeba vyhledat lékařskou pomoc.</dd>
      <dt>Počátek <a href="teplota">horečnatého onemocnění</a></dt>
      <dd>Pomůže klid, teplo a příjem tekutin (nejlépe čaje).</dd>
      <dt>Požití jedovaté potraviny (např. alkoholu)</dt>
      <dd>Pomůže se vyspat, hodně se napít (nejlépe čaje) a vyčkat, až se tělo jedů zbaví jejich rozložením a vyloučením.</dd>
      <dt>Nadměrné <a href="koureni_cigaret">kouření tabáku</a>, marihuany, heroinu</dt>
      <dd>Pomůže čerstvý vzduch, klid a chladné tekutiny.</dd>
      <dt><a href="krevni_tlak">Vysoký krevní tlak</a></dt>
      <dd>Po zaléčení vysokého tlaku a jeho normalizaci mohou bolesti hlavy ustat.</dd>
      <dt>Požití velkého množství silně <a href="zdrave_traveni">aromatické potraviny</a> (například čerstvých zdravých hřibů)</dt>
      <dd>Je třeba vyčkat, až se látky rozloží a vyloučí.</dd>
      <dt><a href="hemoroidy">Zadržování stolice</a></dt>
      <dd>Stolici není dobré zadržovat a vyřešit péčí o pravidelnou stolici (nejlépe ráno).</dd>
      <dt>Únava ze stereotypní vyčerpávající práce</dt>
      <dd>Je dobré dělat přestávky, zacvičit si a osvěžit se.</dd>
      <dt>Únava z nadměrné aktivity (například během víkendu)</dt>
      <dd>Nezapomínat odpočívat i při zábavě.</dd>
      <dt>Reakce na psychotrauma (leknutí, stres, rozčílení, strach, starost)</dt>
      <dd>Dle závažnosti srovnat myšlenky nebo vyhledat psychologa.</dd>
      <dt><a href="otres_mozku">Poúrazová bolest hlavy</a></dt>
      <dd>Vždy je nutné vyhledat odborného lékaře (chirurga nebo neurologa).</dd>
      <dt>Projevy závažných onemocnění jako <a href="mrtvice">mozková mrtvice</a>, <a href="subduralni_hematom">krvácení do mozku</a>, mozkový nádor a jiné</dt>
      <dd>Bolest hlavy bývá neobvyklá (jiná než jindy) a <em>je nutné vyhledat lékaře</em>.</dd>
      <dt>Pobyt v místnosti zakouřené tabákovým kouřem nebo zplodinami z kamen (CO)</dt>
      <dd>Pomůže opustit místnost nebo řádně vyvětrat.</dd>
    </dl>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jak je možné předejít migréně?</li>
      <li>Kdo nejlépe pomůže s volbou vhodného léku proti migréně?</li>
      <li>Jaké je společné řešení bolesti hlavy zapříčiněné přehřátím organizmu, nadměrným pitím alkoholu či kouřením?</li>
      <li>Za jakých okolností je nutné při bolestech hlavy vyhledat lékařskou pomoc?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
