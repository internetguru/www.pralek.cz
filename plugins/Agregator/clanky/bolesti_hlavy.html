<?xml version="1.0" encoding="utf-8"?>
<body data-fbcommentid="1859856440813385" data-type="article" data-image="/files/preview/koutek/bolest_hlavy_migrena/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-03-16" mtime="2010-03-16" author="Jaroslav Pavelka" id="bolesti_hlavy" short="Bolesti hlavy">Bolest hlavy, migréna</h>
  <!-- generated attribute kw by user_updatekw.sh on 2021-11-10, do not edit -->
  <desc kw="cévy, neúrazové, prevence, strava-zažívání, úraz, přehřátí, teplota, zánět">Nejkrutější bolestí hlavy je migréna. Řešením je včasné podání vhodného léku. Běžná bolest hlavy má svou příčinu a nemusí se vyvíjet tak dramaticky. Ideálním řešením je odstranit příčinu bolesti než bolest tlumit léky.</desc>
  <section>
    <h id="migrena-nesnesitelna_bolest_hlavy">Migréna – nesnesitelná bolest hlavy</h>
    <desc>n/a</desc>
    <p>Migréna <em>(hemicranie)</em> je krutá nesnesitelná bolest většinou poloviny hlavy. Trpící pacient potřebuje ticho, klid, tmu, hledá úlevovou polohu a touží po okamžiku, kdy bolest začne ustupovat. Rozvinutá migréna může trvat hodiny nebo i několik dnů. Je logické, že každý takto postižený člověk hledá jakoukoli pomoc, nejlépe ve formě <a href="analgetika">léku proti bolesti</a>.</p>
    <p>Mnoho lidí trpících migrénou na sobě s předstihem pozná, že bolest přijde takzvanými <strong>prodromy</strong> (soubor různých příznaků o různé délce). Někdy se podaří, vzít si prášek proti bolesti včas, dříve než se bolest hlavy plně vyvine. Jestli je však tato doba promarněna nebo se prodromy neprojeví, <strong>je těžké rozvinutou bolest hlavy odstranit</strong>. Často je nutné užívat <em>speciální léky proti migréně</em>, které ordinuje pouze specialista neurolog po patřičných vyšetřeních.</p>
    <p>Migréna vzniká následkem chybného prokrvení části mozku. Počínající bolest hlavy tvoří v cévní stěně změny, které vedou ke zhoršení bolesti a vzniká začarovaný kruh. Proto je možné si vzít v počátku bolesti hlavy jakýkoli lék proti bolesti.</p>
    <h id="nejcastejsi_priciny_ostatnich_bolesti_hlavy_a_jejich_reseni">Nejčastější příčiny ostatních bolestí hlavy a jejich řešení</h>
    <desc>n/a</desc>
    <ul>
      <li>
        používání nesprávných nebo znečištěných dioptrických brýlí; 
        <ul>
          <li>Problémy může vyřešit <a href="nalehavost_vysetreni">vyšetření očním lékařem</a> a nové (nebo jen vyčištěné) brýle.</li>
        </ul>
      </li>
      <li>
        ztuhlá krční páteř; 
        <ul>
          <li>Pomůže <a href="bolesti_v_zadech">uvolnění krční páteře a její prohřátí</a>, případně rehabilitační lékař.</li>
        </ul>
      </li>
      <li>
        <a href="stadia_zanetu">zánětlivé ložisko</a> v zubu nebo v jeho okolí; 
        <ul>
          <li>K odhalení příčiny je nutné vyšetření stomatologem.</li>
        </ul>
      </li>
      <li>
        <a href="teplota">přehřátí organizmu</a>; 
        <ul>
          <li>Je třeba opustit horké prostředí, pomůže chladná sprcha nebo chladná místnost a příjem tekutin.</li>
        </ul>
      </li>
      <li>
        <a href="prijem_tekutin">nedostatek tekutin</a>; 
        <ul>
          <li>Stačí tekutiny doplnit (dostatečně se napít vody).</li>
        </ul>
      </li>
      <li>
        požití zkažené potraviny nejčastěji <a href="bakterie">s pomnoženými mikroorganizmy</a>; 
        <ul>
          <li>Je třeba vyhledat lékařskou pomoc.</li>
        </ul>
      </li>
      <li>
        počátek <a href="teplota">horečnatého onemocnění</a>; 
        <ul>
          <li>Pomůže klid, teplo a příjem tekutin (nejlépe čaje).</li>
        </ul>
      </li>
      <li>
        požití jedovaté potraviny (např. alkoholu); 
        <ul>
          <li>Pomůže se vyspat, hodně se napít (nejlépe čaje) a vyčkat, až se tělo jedů zbaví jejich rozložením a vyloučením.</li>
        </ul>
      </li>
      <li>
        nadměrné <a href="koureni_cigaret">kouření tabáku</a>, marihuany, heroinu; 
        <ul>
          <li>Pomůže čerstvý vzduch, klid a chladné tekutiny.</li>
        </ul>
      </li>
      <li>
        <a href="krevni_tlak">vysoký krevní tlak</a>; 
        <ul>
          <li>Po zaléčení vysokého tlaku a jeho normalizaci mohou bolesti hlavy ustat.</li>
        </ul>
      </li>
      <li>
        požití velkého množství silně <a href="zdrave_traveni">aromatické potraviny</a> (například čerstvých zdravých hřibů); 
        <ul>
          <li>Je třeba vyčkat, až se látky rozloží a vyloučí.</li>
        </ul>
      </li>
      <li>
        <a href="hemoroidy">zadržování stolice</a>; 
        <ul>
          <li>Stolici není dobré zadržovat a vyřešit péčí o pravidelnou stolici (nejlépe ráno).</li>
        </ul>
      </li>
      <li>
        únava ze stereotypní vyčerpávající práce; 
        <ul>
          <li>Je dobré dělat přestávky, zacvičit si a osvěžit se.</li>
        </ul>
      </li>
      <li>
        únava z nadměrné aktivity (například během víkendu); 
        <ul>
          <li>Nezapomínat odpočívat i při zábavě.</li>
        </ul>
      </li>
      <li>
        reakce na psychotrauma (leknutí, stres, rozčílení, strach, starost); 
        <ul>
          <li>Dle závažnosti srovnat myšlenky nebo vyhledat psychologa.</li>
        </ul>
      </li>
      <li>
        <a href="otres_mozku">poúrazová bolest hlavy</a>; 
        <ul>
          <li>Vždy je nutné vyhledat odborného lékaře (chirurga nebo neurologa).</li>
        </ul>
      </li>
      <li>
        projevy závažných onemocnění jako <a href="mrtvice">mozková mrtvice</a>, <a href="subduralni_hematom">krvácení do mozku</a>, mozkový nádor a jiné; 
        <ul>
          <li>Bolest hlavy bývá neobvyklá (jiná než jindy) a <em>je nutné vyhledat lékaře</em>.</li>
        </ul>
      </li>
      <li>
        pobyt v místnosti zakouřené tabákovým kouřem nebo zplodinami z kamen (CO); 
        <ul>
          <li>Pomůže opustit místnost nebo řádně vyvětrat.</li>
        </ul>
      </li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jak je možné předejít migréně?</li>
      <li>Kdo nejlépe pomůže s volbou vhodného léku proti migréně?</li>
      <li>Jaké je společné řešení bolesti hlavy zapříčiněné přehřátím organizmu, nadměrným pitím alkoholu či kouřením?</li>
      <li>Za jakých okolností je nutné při bolestech hlavy vyhledat lékařskou pomoc?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
