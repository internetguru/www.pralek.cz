<?xml version="1.0" encoding="utf-8"?>
<body data-fbcommentid="1859901470808882" data-type="article" data-image="/files/preview/koutek/mikroorganizmy/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-06-16" mtime="2020-08-29" author="Jaroslav Pavelka" authorid="jaroslav_pavelka" id="bakterie" short="Bakterie">Bakterie jako pomocník a nepřítel člověka</h>
  <!-- generated attribute kw by user_updatekw.sh on 2020-09-22, do not edit -->
  <desc kw="mikroorganizmy, antibiotika, zánět, krev, hygiena, nevolnost, zvracení">Bakterie a celé bakteriální kmeny jsou pro lidské tělo prospěšné, pokud se vyskytují na příslušných místech. Jakmile se však dostanou, kam nepatří, mohou způsobit nemoc. Přirozená bakteriální flóra bývá vždy narušena užíváním antibiotik.</desc>
  <p>Bakterie jsou drobní jednobuněční živočichové (mikroorganizmy) viditelní v mikroskopu. Obývají celou naší planetu od počátku života. Dokáží se přizpůsobit i těm nejbizarnějším podmínkám. Bakterie žijí, množí se a umírají jako všichni ostatní tvorové na Zemi.</p>
  <p>Skupiny bakterií stejného druhu obývající určitou oblast (např. určitou část lidského těla nebo živý jogurt) se nazývají <strong>bakteriální kmeny</strong>. Svou činností tyto bakteriální kmeny podmiňují správnou funkci lidského orgánu nebo například zrání jogurtu.</p>
  <p class="example">Některým bakteriím vyhovuje chlad pod ledovou krou, jiné druhy žijí v přírodním vřídle horké vody. Žijí dokonce i v místech jedovatých horkých sirných výronů v obrovském tlaku a teplotě v mořských hlubinách. <strong>Různé druhy specifických bakterií osídlily i lidské tělo</strong>.</p>
  <p>Různé bakteriální kmeny žijí v celém zažívacím ústrojí, v tělních dutinách i na kůži a <strong>jsou nepostradatelné pro život člověka</strong>. Nezpůsobují žádné choroby, pokud se nedostanou na místo, kam nepatří. Naopak jejich oslabení nebo vymizení způsobí zdravotní potíže.</p>
  <p class="example">Např. při vytržení zubu se běžné bakterie z dutiny ústní dostávají do krevního oběhu. Za normálních podmínek jsou brzy zlikvidovány. Někdy však mohou zaplavit celý organizmus a způsobit zánětlivé onemocnění, které je třeba léčit antibiotiky, třebaže původcem je mikrob, který v dutině ústní není nijak nebezpečný nebo záludný.</p>
  <p>Bakterie obývající dutinu ústní zahajují složitý proces trávení. Ten ukončují jiné bakterie obývající tlusté střevo a konečník. Jejich zásluhou dobře funguje trávení. Společně se stravou jíme i spoustu různých cizích všudypřítomných bakterií, se kterými se dokáží naše vlastní bakterie a prostředí zažívacího traktu snadno vypořádat.</p>
  <p>Správnou funkci bakterií obývajících zažívací ústrojí si člověk neuvědomuje. Změna složení bakterií nebo jejich funkce se však projeví. Například po <a href="funkcni_poruchy_traveni">požití zkažené potravy</a>. V takovém případě se v potravě mnohonásobně pomnožily jiné bakteriální kmeny, které dočasně zaplavily celé zažívací ústrojí a jejich jedovaté produkty se vstřebávají do těla. <a href="teplota">Horečka</a>, <a href="funkcni_poruchy_traveni">slabost, zvracení, nevolnost a průjmy</a> jsou doprovodnými příznaky takové otravy.</p>
  <p>Jindy stačí změna prostředí doprovázená zvýšeným množstvím pro nás cizích druhů bakterií. Nejznámějším příkladem jsou tzv. cestovatelské průjmy při dovolené v tropech.</p>
  <p class="example">Určité bakterie žijící ve vagíně zajišťují prostředí, které je pro partnera zajímavé a vzrušující, citlivé a šetrné pro spermie a pro majitelku příjemné a neobtěžující.</p>
  <p>Zdravé bakteriální osídlení vagíny může být narušeno sníženou hygienou, či naopak nevhodnou nadměrnou hygienou, sexuální promiskuitou a nevhodnými sexuálními praktikami. Následně se většinou přidá osídlení kvasinkami nebo plísněmi s velmi nepříjemnými projevy (svědění, pálení až bolest, výtok, nepříjemný zápach).</p>
  <p>Taková situace nastane například tehdy, dostanou-li se bakterie z konečníku do pochvy nebo dokonce do <a href="zanet_mocoveho_mechyre">močových cest</a>. Vzniklá infekce se musí často léčit antibiotiky.</p>
  <section>
    <h id="choroboplodne_bakterie">Choroboplodné bakterie</h>
    <desc>Existuje obrovské množství bakteriálních kmenů, které jsou popsány a pojmenovány v učebnicích mikrobiologie. Všechny mohou za určitých podmínek zapříčinit různé <a href="angina">zánětlivé a nakažlivé choroby</a>.</desc>
    <p>
      Cizí <a href="teplota">choroboplodné bakterie, které člověka napadly</a> mohou přežívat v určitém místě lidského těla, např. v mandlích při angíně. Mohou se také vyplavit do celého těla a 
      <strong>způsobit celkové příznaky závažného <a href="zanet">zánětlivého onemocnění</a></strong>
      . Pak bývá nevyhnutelné nasazení <a href="antibiotika">antibiotik</a>.
    </p>
    <ol>
      <li>Některé <strong>konkrétní bakterie</strong> se složitými latinskými názvy <strong>způsobují konkrétní chorobu</strong>, např. tuberkulózu, boreliozu nebo pohlavní choroby.</li>
      <li>
        Jiné 
        <strong>bakterie způsobují různá <a href="lecba_zanetu">zánětlivá onemocnění</a></strong>
        s různě vyvinutými celkovými příznaky. Například angína nebo zápal plic mohou být způsobeny různými druhy bakterií opět latinsky pojmenovanými.
      </li>
      <li>Jiná <strong>konkrétní bakterie může způsobit různá horečnatá onemocnění</strong>. Například pro choroby jako je spála, spálová angína nebo růže je společným původcem bakterie jménem streptokok.</li>
    </ol>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Kde všude žijí bakterie?</li>
      <li>Co znamená termín bakteriální kmen?</li>
      <li>Za jakých podmínek nechoroboplodné bakterie mohou způsobit chorobu?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>