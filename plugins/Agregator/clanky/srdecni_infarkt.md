
{data-fbcommentid="1859946404137722" data-type="article" data-image="/files/preview/koutek/srdecni_infarkt/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-05-12" mtime="2020-06-16" data-top="924" author="Jaroslav Pavelka" authorid="jaroslav\_pavelka" id="srdecni\_infarkt" short="Srdeční infarkt"}

# Rozpoznání a závažnost srdečního infarktu

<!-- generated attribute kw by user_updatekw.sh on 2020-09-22, do not edit -->

{kw="srdce, krev, porucha vědomí, cévy, cukrovka, prevence, břicho"}

Srdeční infarkt neboli _infarkt myokardu_ (česky záhať srdečního svalu) patří mezi civilizační choroby. Rozpoznání infarktu a bezodkladné zahájení masáže srdce zachrání život. Včasné další léčení může vrátit pacienta do plného zdraví.

{class="example"}

Infarkt postihuje nejčastěji muže ve středním a vyšším věku. Většinou obecně navazuje na **nezdravý životní styl**, což je například [kouření cigaret][1], nedostatek pohybu, [obezita][2], [cukrovka][3], [vysoký krevní tlak][4] a stres. Může ale přijít i z „plného zdraví“ u aktivního člověka.

{id="srdce_cevy"}

## Jak funguje srdce a cévy

**Srdeční sval [pumpuje krev do těla][4]** . Aby mohl dobře pracovat, musí být sám zásoben dostatečným množstvím okysličené krve. Zvláštní cévy rozvádějí krev srdcem, postupně se větví a ke každému kousku srdečního svalu **přivádí krev pouze jediná céva**. 

**V ostatních svalech** a orgánech k jednomu místu **přivádí krev více cév**. Poškození jedné z nich je snadno nahrazeno ostatními. Zdravá céva má ve stěně svalovinu a je schopna se rozšiřovat nebo zužovat – podle nároků zásobovaného místa. Vzniklý [problém se tedy mimo srdce nemusí vůbec projevit][5].

Člověk trénovaný pravidelnou zátěží je schopen v případě potřeby několikanásobně zvýšit práci srdce. Toho je schopen za pomocí zrychlení srdeční akce, zvýšení krevního tlaku a zvýšení stažlivosti srdce. Je-li srdeční sval dostatečně zásoben krví, tak si zvýšení srdeční aktivity člověk ani neuvědomuje a nemá žádné potíže.

Srdeční rytmus je určován zvláštním uzlíkem, z něhož vychází impulzy v určitých intervalech. Srdeční stahy se dále systematicky rozšiřují po srdci speciálním nervovým _převodním systémem_.

{id="projevy_onemocneniv"}

## Projevy onemocnění srdečních cév

Srdeční cévy podléhají stárnutí stejně, jako ostatní cévy v těle. Proces [kornatění cév][6] začíná již v dětském věku a v průběhu života se zhoršuje. Kornatění cév _(ateroskleróza)_ se vyvíjí:

  1. změnou cévní výstelky,
  2. postupným ukládáním tuků,
  3. snížením roztažitelnosti a
  4. postupným zužováním až po úplný uzávěr cévy (pak vzniká infarkt).

Jestliže z důvodu kornatění **srdeční sval dostává v daném okamžiku méně krve** než potřebuje, nemoc se projeví pálivou nebo svíravou bolestí za hrudní kostí. Bolest vyzařuje do zad, do krku, do horní končetiny nebo do břicha (podle umístění postiženého ložiska na srdci).

{class="important"}

Potíže mohou po zklidnění samovolně ustat a opět se vrátit při stresu, námaze, nebo jen při přejedení. Tento stav může být dlouhodobý, pak se nazývá _angína pectoris_.

Jestliže dojde k (téměř) **úplnému uzávěru některé srdeční cévy**, tak do určitého okrsku srdečního svalu nepřichází žádná krev. Náhle vzniknou potíže podobné, jako při angíně pectoris, ale intenzivnější. Postižená část srdce pak přestává správně pracovat – **vzniká srdeční infarkt**.

{id="zavaznost_infarktu"}

## Závažnost infarktu podle rozsahu a umístění

n/a

V případě **postižení malého rozsahu** (například pouze část stěny srdeční) bez postižení převodního systému vzniknou potíže a bolesti, ale stav se může sám upravit. Drobná postižená část srdce sice odumře, ale později **se zahojí jizvou** a na funkci srdce nemusí zůstat žádné následky – jedná se o tzv. **přechozený infarkt**.

{class="important"}

Při narušení převodního systému je podle rozsahu a umístění ložiska infarkt závažný a vzniká **porucha rytmu nebo dokonce zástava srdce** během několika sekund. V případě závažného infarktu se srdeční zástavou může zachránit život [okamžitá resuscitace][7].

Po úspěšné resuscitaci a prokázání infarktu EKG vyšetření (záznam infarktem změněné elektrické aktivity srdeční) má pacient šanci dostat se včas k výkonu na specializované pracoviště. Dříve než dojde k odumření infarktem ohroženého svalu, může se podařit do postižené cévy zavedenou sondou obnovit průtok krve a **infarkt se vůbec nemusí vyvinout**. Výsledkem je vyléčení a návrat do plného zdraví během několika dnů.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co znamená nezdravý životní styl?
  2. Využívá srdeční sval ke své výživě pumpovanou krev nebo má své vlastní cévy?
  3. K čemu slouží svaly ve stěně cév?
  4. Čím je způsobena pálivá bolest za hrudní kostí?
  5. Čím je dáno, že někdo infarkt přechodí bez následků a někdo má vážné potíže?
  6. Proč je dobře pospíchat při vzniku popsaných potíží s vyhledáním lékařské pomoci?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: koureni_cigaret
 [2]: obezita_a_energie
 [3]: cukrovka
 [4]: krevni_tlak
 [5]: mrtvice
 [6]: cholesterol
 [7]: resuscitace-ozivovani

