
{data-fbcommentid="1859887264143636" data-top="6" data-type="article" data-image="/files/preview/koutek/krvaceni\_z\_konecniku/main.jpg" class="docinfo linklist" xml:lang="cs" ns="https://www.pralek.cz"}

{ctime="2007-11-23" mtime="2017-11-08" author="Jaroslav Pavelka" authorid="jaroslav\_pavelka" id="krvaceni\_z_konecniku" short="Krvácení z konečníku"}

# Krvácení z konečníku: hemoroidy nebo nádor

<!-- generated attribute kw by user_udpatekw.sh on 2020-04-10, do not edit -->

{kw="krvácení, strach, zánět, boulička, hygiena, strava-zažívání, nádory, cévy, břicho, zhoubné"}

Krvácení z konečníku mívá různé příčiny. Nejčastěji se jedná o hemoroidy. Včasné odhalení příčiny vždy zvyšuje šanci na uzdravení, i když by se jednalo o nádor. Zatímco u hemoroidů je operace jednou z mnoha možností léčby, v případě nádoru bývá operace nezbytná.

Konečník je uzavřen svalem – kruhovým svěračem. Úplné uzavření konečníku zajišťuje žíla, která ucpává netěsnost sevřeného svěrače. Tuto funkci může dobře plnit pouze zdravá žíla.

{id="hemoroidy\_jejich\_priciny\_a\_projevy"}

## Hemoroidy, jejich příčiny a projevy

Hemoroidy jsou zánětlivé onemocnění žil umožňujících úplné uzavření konečníku. Vznikají podrážděním konečníku a projevují se různě podle [stádia zánětu][1].

Hemoroid _(hovorově hemeroid, česky zlatá žíla)_ je boulička těsně sousedící s konečníkem. Vzniká podrážděním, [zanícením][2] a následným [roztažením žíly][3] uvnitř konečníku. Taková žíla nemůže dostatečně plnit svou funkci utěsnění konečníku.

{class="example"}

Nemocný konečník může svědit, bolet, pálit, krvácet či způsobovat obtěžující trvalou vlhkost. Jednotlivé příznaky mohou přecházet jeden ve druhý, na určitou dobu mohou zcela ustoupit a opět se vrátit.

Uvedené potíže včetně krvácení mohou vzniknout podrážděním konečníku (v kombinaci s vrozenou discpozicí). Příčinou podráždění bývá tuhá nepravidelná stolice, nutnost tlačení na stolici, dráždivá kořeněná strava, přebývání v mokrých plavkách nebo prochladnutí sezením na studeném.

{id="rozpoznani\_a\_lecba_hemoroidu"}

## Rozpoznání a léčba hemoroidů

Hemoroidy se navzdory obtěžujícím projevům začínají řešit bohužel teprve v souvislosti s krvácením. Pokud pacient odstraní příčiny vzniku hemoroidů, potíže pominou.

Krvácení z hemoroidu se typicky ukáže v souvislosti s hygienou po stolici – stopami červené krve (bez hlenu) na toaletním papíru. Tehdy pacient nejčastěji vyhledává lékaře, který tuto nezávažnou diagnózu potvrdí.

**Vyšetření konečníku (v případě potřeby i střeva) je nebolestivé a provádí se ambulantně.** Po stanovení diagnózy lékař navrhne nejvhodnější způsob léčení. Operační řešení hemoroidů může být pouze dočasné. K dlouhodobě úspěšné léčbě hemoroidů vede:

  * odstranění příčin jejich vzniku,
  * pravidelná [nedráždivá zbytková strava][4] (strava obsahující nestravitelné složky; např. celozrnné pečivo, zelenina, luštěniny),
  * hojivé nebo protizánětlivé koupele,
  * [čípky a masti k místnímu použití][5],
  * protizánětlivé léky k celkovému použití.

Pokud je krev ve stolici černá, nejedná se zpravidla o hemoroidy. Pravěpodobně jde o mnohem závažnější onemocnění způsobené nádorem či žaludečními vředy.

{id="krvaceni\_do\_stolice"}

## Krvácení do stolice

Přítomnost hlenu a krve ve stolici může svědčit pro nádorové onemocnění střeva nebo žaludeční vředy. V případě masivního krvácení do stolice potřebuje pacient okamžitou lékařskou pomoc.

Přítomnost hlenu a červené krve ve stolici je známkou [nádoru střeva nebo konečníku][6]. Takové krvácení může trvat týdny až měsíce. Pokud však nádor poruší tepnu, může dojít k masivnímu krvácení do stolice. Místo stolice se objeví velké množství jasně červené (tepenné) krve a **pacient je bezprostředně ohrožen na životě**.

[Žaludeční vřed][7] či nádor žaludku se může projevit masivním krvácením do stolice. Krev prochází celým zažívacím traktem a proto je v konečníku **dehtovitě černá stolice** _(černá krev neboli melaena)_. Pacient je opocený, bledý, slabý a omdlévá poklesem [krevního tlaku][8]. Ač nemívá žádné bolesti, **je ohrožen na životě** a potřebuje [okamžitou lékařskou pomoc][9].

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaké jsou možnosti léčení hemoroidů?
  2. Co je bolestivý hemoroid (boulička)?
  3. Jak náročné je vyšetření konečníku?
  4. Co zhorší potíže s hemoroidy?
  5. Jak lze odlišit hemoroidy od rakoviny konečníku?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: lecba_zanetu
 [2]: zanet
 [3]: krecove_zily
 [4]: stravovaci_navyky
 [5]: lekove_formy
 [6]: rakovina_tlusteho_streva_a_konecniku
 [7]: komplikace_vredu
 [8]: krevni_tlak
 [9]: rychla_lekarska_pomoc

