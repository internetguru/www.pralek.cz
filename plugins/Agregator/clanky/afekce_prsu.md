
{data-fbcommentid="1859917610807268" data-type="article" data-image="/files/preview/koutek/onemocneni_prsu/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-06-29" mtime="2010-06-29" data-top="953" author="Jaroslav Pavelka" id="afekce_prsu" short="Afekce prsu"}

# Nenádorová onemocnění prsu

<!-- generated attribute kw by user_updatekw.sh on 2021-12-06, do not edit -->

{kw="žláza, nádory, nezhoubné, zhoubné, neúrazové, poranění, zánět"}

Ženský i mužský prs mají stejný základ, chorobami prsu trpí ženy i muži, ženy častěji. Některé změny prsu jsou přirozené, jiné je nutné vyšetřit a mnohdy i řešit. Včasné vyšetření vede k definitivnímu vyléčení bez následků.

{id="zanetlive\_a\_hormonalni\_onemocneni\_prsu"}

## Zánětlivé a hormonální onemocnění prsu

n/a

  * V novorozeneckém věku se u dívek i chlapců objevuje poměrně často zduření jednoho nebo obou prsních žláz, které je přirozeně způsobené hormony matky. Zduření většinou samo ustoupí, někdy však může dojít k [rozvoji zánětu][1] v prsu a [k tvorbě abscesu v prsní žláze][2]. Absces je pak nutno chirurgicky ošetřit.
  * V dětském věku se potíže objevují velmi zřídka, spíše se jedná o úrazy při pádech. Při ošetření úrazu je třeba dbát o celistvost bradavky i bradavkového dvorce.
  * V období dospívání se dívčí prs vyvíjí v součinnosti s ostatními pohlavními znaky. Vývoj ženského prsu je velmi individuální; u někoho dříve a u někoho o mnoho let později. Zneklidnění je třeba pouze v případě, že se kolem 12. roku věku dívky neobjevují _žádné ženské sekundární pohlavní znaky_ (růst prsů, ženského ochlupení, měsíčky, změna postavy do ženského typu).
  * U chlapců se v období dospívání (13–23 let) často objevuje zduření jednoho nebo obou prsů, způsobené hormonální aktivitou. Nejedná se o chorobu ani o poruchu, pouze o zvýšenou hormonální aktivitu.
  * V dospělosti se může u mužů vyskytnout zbytnění jedné nebo obou prsních žláz _(gynekomastie)_. 
      1. Bolestivé zánětlivé zbytnění způsobené podrážděním nebo prochlazením bradavky samo rychle ustoupí. Ve skutečnosti se nejedná o _gynekomastii_.
      2. Nebolestivé dlouhodobé (týdny a déle trvající) zbytnění prsní žlázy je nutné řešit. Lékařské vyšetření a následná poměrně jednoduchá operace vyřeší problém. **Neléčená _gynekomastie_ často vede ke vzniku rakoviny prsu u mužů.** 
  * Co vede u žen ke vzniku rakoviny prsu nikdo neví. Statisticky se [rakovina prsu][3] vyskytuje častěji u žen, které nikdy nekojily.

{id="boulicka\_v\_prsu"}

## Boulička v prsu

n/a

Bouličky vyskytující se v prsu mohou být různého původu:

  * boulička v kůži nebo v podkoží prsu – _[aterom][2]_ 
  * nebolestivá boulička v prsu jakékoli velikosti – _[lipom][2]_ 
  * nebolestivá nebo bolestivá boulička v mléčné žláze prsu – _[cysta][2]_ 
      * Velikost a bolestivost se mění v souvislosti s menstruačním cyklem. Diagnóza se stanoví ultrazvukem nebo rentgenovým vyšetřením prsu _(mammografie)_.
      * Onemocnění není nebezpečné. Odstranění je jednoduché; odsátí obsahu jehlou pod kontrolou ultrazvukem nebo chirurgické odstranění celé cysty.
  * nebolestivá drobná boulička v mléčné žláze – _[fibrom][2]_ 
      * Nemění se v souvislosti s menstruačním cyklem, diagnóza se stanoví opět _mammograficky_.
      * Řešením jsou pravidelné kontroly (u velmi mladých pacientek) nebo chirurgické odstranění.
      * Často se vyskytuje mnohočetně _(fibromatóza)_.
  * [kožní afekce][4] na prsu 
      * Vyskytují se stejně na prsu jako kdekoli jinde na těle.
  * zvětšené bolestivé nebo nebolestivé [lymfatické uzliny][5] 
      * Vyskytují se při zevním okraji prsu, v podpaží a v podklíčkové krajině.
      * Mohou být reaktivní, zánětlivé nebo nádorové.
  * velmi bolestivá zarudlá boulička v podpaží – zanícená potní žláza s uzavřeným vývodem _(hydradenitis)_ 
      * Onemocnění není nebezpečné, ale je velmi nepříjemné, chirurgické ošetření bývá nutné.
      * Onemocnění se vracívá _(recidivuje)_.
  * pohmoždění prsu; může vzniknout modřina, která 
      * se normálně vstřebá nebo
      * se promění v zatvrdlinu, nebo
      * se promění časem v _[cystu nebo absces][2]_ 
  * dutina vyplněná hnisem – _[absces][2]_ 
      * Bolestivost závisí na [stupni zánětu][6]; není nebezpečná, ale je nepříjemná.
      * Většinou navazuje na zánět prsu v souvislosti s kojením.
      * Chirurgické ošetření bývá nezbytné.
  * rakovina prsu – nebolestivá boulička v prsu jakékoli velikosti 
      * Nemění se v souvislosti s menstruačním cyklem.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Z jakého důvodu mohou zduřit novorozenci prsní žlázy?
  2. Kdy je nutné hledat lékařské vyšetření v souvislosti s vývojem prsu dívek?
  3. Co napomáhá vzniku rakoviny prsu u mužů?
  4. Jakou má příčinu změněná lymfatická uzlina v podpaží?
  5. Jaká je nejčastější příčina vzniku abscesu v prsu?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: vyvoj_zanetu
 [2]: nezhoubne_nadory
 [3]: rakovina_prsu
 [4]: znamenko-bradavice-rakovina
 [5]: uzliny
 [6]: stadia_zanetu

