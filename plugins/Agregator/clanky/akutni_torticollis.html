<?xml version="1.0" encoding="utf-8"?>
<body data-fbcommentid="1859851007480595" data-type="article" data-image="/files/preview/koutek/akutni_torticollis/main.jpg" class="docinfo linklist" xml:lang="cs" ns="https://www.pralek.cz">
  <h ctime="2014-11-17" mtime="2014-11-17" data-top="975" author="Jaroslav Pavelka" id="akutni_torticollis" short="Akutní torticollis">(Ne)závažnost strnutí šíje</h>
  <!-- generated attribute kw by user_updatekw.sh on 2020-10-11, do not edit -->
  <desc kw="mozek-nervy, pohyb, rehabilitace">Náhle vzniklé strnutí šíje je nepříjemné, dramaticky vyhlížející, ale zcela nezávažné a dobře léčitelné onemocnění krku. Nejčastěji postihuje děti školního věku a mladé lidi.</desc>
  <p>Torticollis neboli strnutí šíje nebo zkroucení krku je onemocnění, při kterém dochází ke stočení hlavy k jedné straně. Bývá doprovázené bolestivým stažením svalů na jedné straně krku. Člověk postižený strnutím šíje bývá vyděšený a těžko se orientuje v mnoha popisovaných formách jeho problému na internetu.</p>
  <p>
    Strnutí šíje má dvě formy, které mají společný projev a různou závažnost. 
    <strong>Náhle vzniklé strnutí šíje <em>(akutní torticollis)</em> je zcela nezávažné onemocnění.</strong>
    Ostatní formy strnutí šíje <em>(neakutní torticollis)</em> jsou naopak závažná a obtížně léčitelná onemocnění.
  </p>
  <section>
    <h id="nastup_a_mozne_priciny_nahle_vznikleho_strnuti_sije">Nástup a možné příčiny náhle vzniklého strnutí šíje</h>
    <desc>n/a</desc>
    <p>Náhle vzniklé strnutí šíje je onemocnění především dětí školního věku a mladých lidí. Zcela zdravý člověk večer spokojeně uléhá ke spánku a ráno se probouzí <a href="bolesti_v_zadech">s bolestivě zkrouceným krkem</a>. Krk nelze narovnat, nelze jím ani pohnout.</p>
    <p>Stažené svaly na jedné straně krku jsou bolestivé. Mohou být postiženy svaly vzadu podél páteře, nebo vpředu na krku. Prudká bolest může někdy „vystřelovat“ do hlavy nebo do ramene. <strong>Potíže přicházejí náhle, bez varování, z plného zdraví.</strong></p>
    <p>Příčina vzniku onemocnění většinou není známa. Někdy ji však lze hledat</p>
    <ul>
      <li>ve spaní v neobvyklé poloze,</li>
      <li>v dlouhodobě špatném držení těla (např. u počítače),</li>
      <li>v nesouměrném zatěžování páteře (např. aktovka nebo jiné břemeno stále v jedné ruce),</li>
      <li>v podráždění krku studeným vzduchem (např. průvanem).</li>
    </ul>
    <h id="leceni_nahle_vznikleho_strnuti_sije">Léčení náhle vzniklého strnutí šíje</h>
    <desc>n/a</desc>
    <p>Cílem léčby je zmírnit bolest a co nejrychleji snížit svalovou ztuhlost. Na krk je nutné přiložit suchý teplý obklad (například vyhřátou šálu) a krk ponechat ve vynucené poloze až do ústupu bolestí. Lze užít libovolné <a href="analgetika">léky proti bolesti</a>. Teprve po zmírnění bolestí lze postupně <a href="bolesti_v_zadech">krk začít rozcvičovat</a>.</p>
    <p>Takto vedená léčba odstraní problém během několika dnů; vždy nejpozději do týdne. <strong>U dětí je možné se tímto postupem často zcela vyhnout použití léků.</strong> Onemocnění nezanechává žádné trvalé následky a vracívá se jen zcela výjimečně.</p>
    <p class="example">Zásadní chybou při neodborném ošetřování je časná horká koupel nebo sprcha, která stav vždy jen zhorší. Rovněž časné rozcvičování nebo pokus o časné rozmasírování vede jen ke zbytečnému trápení pacienta. <strong>Léčení je vždy nutné začít zklidněním a prohříváním suchým teplem!</strong> Teprve pak může následovat šetrné rozcvičování.</p>
    <h id="ostatni_formy_strnuti_sije">Ostatní formy strnutí šíje</h>
    <desc>n/a</desc>
    <p>Neakutní formy strnutí šíje jsou závažná ortopedická onemocnění. Většinou jsou obtížně léčitelné. <strong>Nemají nic společného s akutním strnutím šíje</strong>; pouze se podobně nazývají.</p>
    <p>Strnutí šíje může vzniknout z nejrůznějších důvodů, např. <strong>při některých nervových poruchách</strong>, při chorobách svalů či páteře:</p>
    <ul>
      <li>Při poruše vývoje krční páteře se mluví o kostěném strnutí <em>(torticollis osseus)</em>,</li>
      <li>při poruše funkce okohybných svalů o očním strnutí <em>(torticollis ocularis)</em>.</li>
      <li>Na úraz může navázat poúrazové strnutí <em>(torticollis posttraumatica)</em>.</li>
    </ul>
    <p>Strnutím šíje mohou trpět i novorozenci <em>(novorozenecký torticollis)</em>. V takovém případě <strong>může být onemocnění vrozené nebo získané</strong>:</p>
    <ul>
      <li>Vrozený novorozenecký torticollis je obvykle svalového původu <em>(torticollis muscularis)</em>, ostatní formy jsou naštěstí velmi vzácné.</li>
      <li>Získaný novorozenecký torticollis může vzniknout podobně jako u starších dětí.</li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je akutní torticollis a jak vzniká?</li>
      <li>Je akutní torticollis nebezpečné onemocnění?</li>
      <li>Jak se léčí akutního torticollis?</li>
      <li>Co při akutním torticollis vždy přitíží?</li>
      <li>Jaké existují jiné (neakutní) formy strnutí šíje?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>