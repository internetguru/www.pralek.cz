
{data-fbcommentid="1859941794138183" data-type="article" data-image="/files/preview/koutek/skoky\_do\_vody/main.jpg" class="docinfo linklist" xml:lang="cs" ns="https://www.pralek.cz"}

{ctime="2015-03-23" mtime="2015-03-23" author="Jaroslav Pavelka" authorid="jaroslav\_pavelka" id="skoky\_do_vody" short="Skoky do vody"}

# Nebezpečí skoku do vody

<!-- generated attribute kw by user_udpatekw.sh on 2020-04-17, do not edit -->

{kw="úrazy, poranění, zlomeniny, krvácení, pohyb"}

Skoky do známé i neznámé vody mohou být velmi nebezpečné. V drtivé většině případů mívají skokani změněné uvažování. Typicky se před někým předvádějí a nebývají tedy u vody sami. Proto je na jejich kamarádech, aby jim v takovém konání zabránili.

Neprozkoumaná voda je každoroční nástrahou „odvážlivců“ se sníženým úsudkem. Nemalý podíl na zraněních spojených se skokem do mělké vody nesou i dobře známé vody. Úrazy závisí mimo ostatních faktorů také na typu skoku.

{id="skok\_do\_nezname_vody"}

## Skok do neznámé vody

n/a

Skok do vody bez předchozího prozkoumání dna není známkou odvahy, ale chabého úsudku typicky ovlivněného alkoholem nebo nízkou inteligencí. Následkem jsou zcela zbytečné a mnohdy závažné úrazy často s doživotními či dokonce fatálními následky.

  * Pod neprůhlednou hladinou bývají ukryty nejrůznější předměty s ostrými hranami, jako jsou trčící dráty, plechy, střepy, potopené kmeny, balvany, zbytky betonových konstrukcí a podobně.
  * Je-li voda naopak křišťálově čistá, a tedy průzračná, lze jen těžko odhadnout její skutečnou hloubku a hrozí poranění o dno.

{id="nebezpeci\_skoku\_do\_zname\_vody"}

## Nebezpečí skoku do známé vody

n/a

Záludnost vodní hladiny se může projevit i na dobře známém místě. Podmínky na dně se mohou změnit ze dne na den nebo se skok nemusí vydařit. Pod vlivem opojení dochází i k absurdním zraněním, jako je skok do vypuštěného bazénu.

Po velké vodě
:   Při velké vodě (po vydatné bouřce) nese voda spoustu plavených břemen. Nejčastěji balvany nebo kmeny mohou uvíznout v tůni, kam ještě nedávno lidé skákali, kde se koupali a potápěli. V divočejší řece se profil dna mění průběžně.

Nepodařený skok
:   I pokud je voda prozkoumaná, nemusí se skok vždy podařit – obzvlášť netrénovanému skokanovi. Ve velké rychlosti (pád z velké výšky nebo při vodním lyžování) voda působí jako nebezpečná pevná překážka. Náraz na vodní hladinu může způsobit závažná zranění podobná těm, která vznikají při dopravních nehodách nebo při pádu z výšky na beton.

Vypuštěný bazén
:   Dokonce tak známý prostor jako je bazén na zahrádce představuje skryté nebezpečí. Snadno lze v noci přehlédnout či zapomenout, že je vypuštěný. Skokani v takových případech bývají vždy pod vlivem alkoholu nebo drog.

{id="typicke\_urazy\_spojene\_se\_skokem\_do\_vody"}

## Typické úrazy spojené se skokem do vody

n/a

Úrazy spojené se skoky do vody souvisí většinou s typem skoku. Zatímco skoky do dálky či skoky po nohou nemusí končit tragicky, kolmé skoky po hlavě dělí od smrti mnohdy jen náhoda.

Skok po hlavě do dálky (tzv. startovní skok)
:   Nejčastěji při něm dochází k [tržným ranám][1] či [zlomeninám][2] prstů, rukou, temene hlavy a hlavně obličeje a nosu.
:   Naštěstí většinou nedochází ke zlomeninám lebky a krční páteře, protože lebka zpravidla po ukrytém předmětu sklouzne. Nicméně se kůže hlavy často o předmět roztrhne, čímž dochází i ke skalpaci (plošnému oddělení kůže s vlasy od lebky).

Kolmý skok po hlavě
:   Po nárazu hlavou do dna vede kolmý skok téměř vždy ke zlomení nebo vykloubení krční páteře s porušením míchy. Následky bývají v lepším případě doživotní (zlomený vaz), v horším případě fatální.

Skok po nohou resp. sbalený skok (tzv. kufr)
:   Dochází k [drobným poraněním][1] dolních končetin resp. kterékoli části těla o předměty na dně.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Proč je nebezpečné skočit do neznámé vody?
  2. Čím je nebezpečný skok po hlavě do mělké vody?
  3. V čem tkví nebezpečí skoku do známé řeky po velké vodě?
  4. Za jakých podmínek se lze poranit o vodní hladinu?
  5. Jaký člověk skočí v noci do vypuštěného bazénu?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: drobna_krvava_poraneni
 [2]: zlomeniny_kosti

