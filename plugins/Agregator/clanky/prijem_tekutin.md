
{data-fbcommentid="1859933560805673" data-type="article" data-image="/files/preview/koutek/vodni_rezim/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-02-17" mtime="2010-02-17" data-top="919" author="Jaroslav Pavelka" id="prijem_tekutin" short="Příjem tekutin"}

# Přiměřený příjem tekutin

{kw="tekutiny, zdravý životní styl, moč, teplota, pocení, děti, senioři"}

Životodárná voda tvoří převážnou část objemu i hmotnosti lidského těla. Dostatek pitné vody je podmínkou pro správný chod celého organizmu (pitný režim). Stejně důležitý je přiměřený poměr mezi množstvím pitné vody, solí a minerálů. 

{class="example"}

Ledviny tvoří velké množství _prvotní moči (primární moč, primitivní moč)_, kterou následně mnohonásobně (asi 60krát) zahušťují. V případě nedostatku tekutin šetří tělo vodu dalším zahušťováním moči. To je pro ledviny velmi zatěžující a náročný proces. Proto **dostatek tekutin ledviny šetří a naopak nedostatek tekutin ledviny velmi namáhá**. 

{id="typy\_pitne\_vody\_v\_prirode"}

## Typy pitné vody v přírodě 

V přírodě se vyskytují čtyři typy pitné vody. Liší se čistotou a mohou mít vliv na zdraví. 

Dešťová (měkká) voda 
:   Neobsahuje žádné soli ani minerály. 
:   Je značně znečištěna — v každé kapce vody jsou různé nečistoty, částečky prachu nebo pylová zrnka. 

Pramenitá voda 
:   Vyvěrá z určité hloubky země a je velmi vhodná pro trvalé pití. 
:   Jak dešťová voda prosakuje z povrchu země propustnými vrstvami horniny, zbavuje se nečistot. Při prostupu různými horninami se v ní rozpouštějí soli a minerální látky. 

Tvrdá voda 
:   Obsahuje více minerálů. 
:   Ačkoliv minerální látky z tvrdé vody zanášejí trubky, varnou konvici nebo pračku, lidskému organizmu nikterak neškodí. 

Minerální voda 
:   Má ještě vyšší, přesně daný obsah minerálů (popsáno na vinětě). 
:   Taková voda bývá označována jako lázeňská a předpokládá se její blahodárný vliv na lidský organizmus v limitovaném množství. 

{id="zdrava_voda"}

## Zdravá voda 

Některé minerální látky rozpuštěné ve vodě mohou za určitých podmínek působit blahodárně na konkrétního člověka. Pití vody z určitého pramene (léčivá voda, zázračný pramen, léčivá studánka) může tedy skutečně někomu zlepšit zdravotní stav. 

Je logické, že se obsah minerálů ve vodě bude lišit podle umístění vrtu, pramene nebo studánky. Všechny minerální látky z vody se však nevstřebávají. Vstřebávání minerálů je vázáno na jiné složité [procesy v průběhu trávení][1] a většina jich projde zažívacím traktem bez užitku. 

{class="important"}

Vodu s vysokým obsahem minerálů je pro organizmus obtížné vstřebat. Proto **není vhodné dlouhodobé pití pouze minerálních vod**. 

{id="nespravny\_prijem\_tekutin"}

## Nesprávný příjem tekutin 

Dlouhodobým pitím pouze dešťové nebo destilované (měkké) vody vznikne naprostý nedostatek minerálů a solí. Naopak dlouhodobým **pitím pouze silně minerálních vod dojde k odvodnění organizmu** (dehydratace) podobně jako při přesolování jídel. 

Ledviny pro tvorbu moči potřebují sůl (různé solné ionty). **Nedostatek solí může vést k otravě vodou**, obzvláště v kombinaci s pocením, kdy [dochází k dalším ztrátám solí potem][2]. 

Zvýšená slanost krve komplikuje tvorbu primární moči. Zvláštní hormon tvořený v ledvinách pak [zvyšuje krevní tlak][3], aby ledviny byly schopny složitě alespoň nějakou moč tvořit. 

{class="example"}

Pivo je z tohoto pohledu svým složením pro tělo přirozené (téměř izotonický nápoj). Pití piva tedy nezatěžuje organizmus ani nedostatkem ani nadbytkem vody. Proto je možné vypít jakékoli množství piva (limitováno množstvím alkoholu) a jen průběžně chodit močit. 

Původně pitná voda může být [znečištěna (kontaminována) různými mikroorganizmy][4] nebo dusíkatými látkami, neprochází-li dostatečně silnou propustnou vrstvou horniny (většinou povrchová voda). Pití takové vody způsobuje **různé choroby**, např. choleru nebo salmonelózu. 

{id="nedostatek_vody"}

## Nedostatek vody zatěžuje organizmus 

n/a 

  1. Zvyšování koncentrace moči je prvním krokem organizmu k šetření vody v případě jejího nedostatku. V příliš koncentrované moči [se snadněji tvoří močové kameny][5]. 
  2. Následuje zahušťování krve (souběžně se zahušťováním mezibuněčné i nitrobuněčné tekutiny). Hustší krev navíc hůře proudí krevními vlásečnicemi a snadněji může dojít k trombóze, [srdečnímu infarktu][6] nebo [k mozkové mrtvici][7]. 
  3. Zahušťují se i ostatní [tělní tekutiny][1], jako jsou trávicí šťávy včetně slin, žaludeční a pankreatické šťávy a žluč. To navíc zvyšuje pravděpodobnost [tvorby žlučových kamenů][8]. 
  4. V případě dostatečného nebo nadměrného tepla se dehydrovaný člověk přestává potit a [je ohrožen přehřátím organizmu (horečkou)][2]. 

{id="dohled\_nad\_prijmem_tekutin"}

## Dohled nad příjmem tekutin 

Staří nebo nemocní lidé a malé děti potřebují dohled nad příjmem tekutin. Zdravý a silný organizmus má obrovské rezervy, je schopen vydržet zátěž nedostatku tekutin. Hůře je na tom organizmus oslabený jinou chorobou nebo věkem, kde se komplikace projeví mnohem dříve. 

Starší člověk nepije proto, aby nemusel chodit močit. Žízeň si starý člověk dobře neuvědomuje, a má pocit, že nemusí téměř pít. **Starého člověka je třeba do pití nutit.** První známkou nedostatku tekutin je sytě červený jazyk. 

U malého dítěte je rovněž třeba sledovat přísun tekutin. Známkou nedostatku tekutin (dehydratace) je přetrvávání kožní řasy. _Kožní řasa_ je zvrásnění kůže na bříšku vytvořené dvěma prsty (lehkým štípnutím). Po uvolnění **musí kožní řasa ihned zmizet** – pak je hydratace v pořádku. U dehydrovaného dítěte kožní řasa mizí pomaleji. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Proč nedostatek tekutin namáhá ledviny? 
  2. Čím se liší měkká a minerální voda? 
  3. Jaká voda je vhodná na trvalé pití? 
  4. Proč není vhodné trvalé pití pouze minerálních vod? 
  5. Čím je způsobena otrava vodou? 
  6. Proč staří lidé málo pijí? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: zdrave_traveni
 [2]: teplota
 [3]: krevni_tlak
 [4]: bakterie
 [5]: mocove_kameny
 [6]: srdecni_infarkt
 [7]: mrtvice
 [8]: zlucove_kameny

