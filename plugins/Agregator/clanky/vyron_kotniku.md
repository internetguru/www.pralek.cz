
{data-fbcommentid="1859930834139279" data-type="article" data-image="/files/preview/koutek/podvrtnuti_kotniku/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-12-23" mtime="2009-12-23" data-top="942" author="Jaroslav Pavelka" id="vyron_kotniku" short="Výron kotníku"}

# Vyvrtnutí a podvrtnutí kotníku

<!-- generated attribute kw by user_updatekw.sh on 2021-11-10, do not edit -->

{kw="kloub, vykloubení, úraz, pohyb"}

Vyvrtnutí či podvrtnutí kotníku je častý úraz převážně mladých lidí a sportovců. Závažnost úrazu není vysoká. Panují však nejasnosti o tom, zda a kdy vyhledat lékařské vyšetření. A existují různé možnosti léčení.

Nejčastěji dochází k úrazu **při nadměrném nebo nečekaném násilí** na nohu směrem do strany. Nohou se rozumí dolní část končetiny od kotníků po konce prstů. Někdy stačí **nečekaná překážka**, která překvapí, například kraj chodníku, výmol, obrubník.

Další častou příčinou bývá **neřízený pád či hrubé násilí** (například při dopravní nehodě), které mohou působit kterýmkoli směrem.

{id="typy\_podvrtnuti\_kotniku\_a\_nazvoslovi"}

## Typy podvrtnutí kotníků a názvosloví

Podle směru působícího násilí dochází k podvrtnutí vnitřního či vnějšího kotníku. V případě většího násilí může dojít k podvrtnutí či dokonce k vymknutí obou kotníků.

Podvrtnutí zevního kotníku
:   Nejčastěji dochází k zatlačení nohy směrem pod vnitřní kotník. Tím se může poranit (pouze natáhnout nebo prasknout) kloubní pouzdro a někdy i vaz pod zevním kotníkem.

Podvrtnutí vnitřního kotníku
:   Jestliže násilí působí opačně (tlačí nohu pod zevní kotník), pak se poraní kloubní pouzdro nebo vazy pod vnitřním kotníkem.

Podvrtnutí obou kotníků (hlezna)
:   Větší násilí může [poranit hlezno][1] oboustranně. Jedná se o závažnější úraz, rychle nastupuje otok a brzy se ukazuje i krevní výron. Vzhledem k nestabilitě kloubu lze mluvit i o **vymknutí (vykloubení) hlezna** – _hlezenného kloubu_.

{class="important"}

Podvrtnutí, vyvrtnutí, zvrtnutí nebo odborně _distorze_ označují stejný úraz. Ten bývá laicky také označován jako „výron“. Někdy se název úrazu komolí jako _podvrknutí kotníku_, _vyvrknutí kotníku_ či _zvrknutí kotníku_.

**Hlezenný kloub** je velmi zatěžovaný složitý kloub. Je udržován ve správném postavení pevným kloubním pouzdrem a velmi pevnými vazy. Vazy vzájemně spojují tři kosti:

  * dolní konec kosti holení (hlavní nosná kost bérce), která zároveň tvoří vnitřní kotník,
  * dolní vnitřní konec kosti lýtkové (mnohem slabší kost bérce), která tvoří zevní kotník,
  * horní kloubní plocha kosti hlezenné.

{id="projevy\_a\_diagnoza\_podvrtnuti\_kotniku"}

## Projevy a diagnóza podvrtnutí kotníku

Podvrtnutí zevního (resp. vnitřního) kotníku se projevuje bolestí pod zevním (resp. vnitřním) kotníkem. Vlastní kotník nebolí. Může dojít k otoku a může se tvořit krevní výron v místě bolesti. V případě vážnějšího poranění obou kotníků s nestabilitou kloubu je bolestivost pod oběma kotníky i před nimi na nártu. Poraněný není schopen chůze.

Ve všech případech je nejlépe **uložit poraněnou končetinu zřetelně do výšky a bolestivé místo ledovat**. Diagnózu potvrdí odborný lékař chirurg nebo ortoped po doplnění rentgenovým vyšetřením k vyloučení možného současného [poranění kostí][2].

S vyhledáním odborného vyšetření lze [vyčkat na vhodnou dobu][3]. Nejlépe všední den dopoledne, na horách lze vyčkat v chatě až ustane vánice, na lodi lze vyčkat příjezdu do přístavu. Do té doby je vždy nutné dodržet vyvýšení zraněné končetiny a ledování bolavého místa.

{id="moznosti\_leceni\_podvrtnuteho_kotniku"}

## Možnosti léčení podvrtnutého kotníku

Léčba poraněného kotníku je dvojí. Lehce poraněný kotník je možné začít záhy rozcvičovat. U závažnějších poranění je vhodný naopak klid a eventuální fixace.

Trenér pří úrazu hlezna doporučí **léčení rozcvičením**. Svým způsobem má pravdu. Skutečně po krátkodobém zklidnění dojde rozcvičením k rychlému ústupu potíží. Kloubní pouzdro a vazy však zůstanou volnější, větší než byly původně a tím je kloub méně stabilní. Lze tedy předpokládat, že dojde k opakování (recidivě) úrazu při každé sebemenší příležitosti.

Jiná možnost je **přiložení ortézy**. Ortéza limituje pohyb hlezna v požadovaném směru, umožňuje však hybnost ve směru kolmém a umožňuje zatěžování kloubu. Tím se rovněž urychluje léčení poraněných měkkých tkání a urychlí se návrat ke sportu.

{class="important"}

Dlouhodobé [preventivní nošení ortézy][4] je nevhodné. V případě běžné zátěže nahrazuje ortéza oslabený vaz a ten proto nesílí a nezpevňuje se. V případě nadměrného násilí nebo nečekaného úrazu nezabrání ortéza recidivě.

**Správně provedené tejpování** může podpořit lehce poškozené kloubní pouzdro nebo vaz. Vzhledem k velkým silám v oblasti hlezna ale spíše jen symbolicky.

**Pevná fixace** (sádrová chodička nebo plastová fixace) na 6 týdnů však zajistí pevné zhojení kloubního pouzdra i vazů v původním postavení. Po následném rozcvičení lze očekávat plnohodnotné zhojení bez následků s mnohem menším rizikem opětovného úrazu než bylo popsáno výše. Pevnou fixaci je dobré přiložit až po sejití otoku tedy asi 3 dny po úrazu.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaký je nejčastější úraz hlezenného kloubu?
  2. Co se poraní při podvrtnutí kotníku?
  3. Jaká je první pomoc při zvrtnutí kotníku?
  4. Jaké jsou možnosti léčení vyvrtnutého kotníku?
  5. Jaká je výhoda léčení distorze kotníku pevnou fixací?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: pady_z_kola
 [2]: zlomeniny
 [3]: nalehavost_vysetreni
 [4]: obuv

