
{data-fbcommentid="1859882924144070" data-type="article" data-image="/files/preview/koutek/krecove_zily/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-03-11" mtime="2009-03-11" author="Jaroslav Pavelka" authorid="jaroslav\_pavelka" id="krecove\_zily" short="Křečové žíly"}

# Křečové žíly dolních končetin neboli varixy

<!-- generated attribute kw by user_updatekw.sh on 2020-08-04, do not edit -->

{kw="cévy, prevence, neúrazové, krvácení, úrazy, zánět, zdravý životní styl"}

Vznik křečových žil dolních končetin lze preventivně ovlivnit. Již vzniklé varixy je možno odstranit. Po operaci je nutné opět preventivně dbát na to, aby se varixy znovu nevytvořily.

{class="example"}

Krev je vypuzována srdečním svalem a tepnami je přenášena [pod určitým tlakem][1] k cílovým orgánům. Po předání kyslíku a živin se krev vrací žílami zpět k srdci. Narozdíl od tepen **krev žílami teče pasivně** a není poháněna srdcem.

{id="spravna\_a\_narusena\_funkce"}

## Správná a narušená funkce žil

TODO

Pro správnou funkci žil je nutný průtok krve. Krev se v žíle pohybuje pouze samospádem (zemskou přitažlivostí) nebo opačným směrem stlačením žíly okolními svaly. Aby se krev pohybovala pouze požadovaným směrem, jsou v žílách **jednosměrné chlopně**.

Při stlačení žíly se sloupec krve pohne pouze tím směrem, který mu chlopně umožní. Při uvolnění svalového napětí se krev nevrací. Zdravé chlopně tedy návrat krve neumožní.

{class="figure"}

<object type="image/svg+xml" data="/files/krecove_zily.svg" title="Správná a narušená funkce žil"><object type="image/gif" data="/files/krecove_zily.gif" title="Správná a narušená funkce žil">Správná a narušená funkce žil</object></object>
:   Správná a narušená funkce žil a) zdravá žíla v klidu, b) zdravá stlačená žíla, c) rozšířená žíla v klidu, d) rozšířená stlačená žíla, e) křečové žíly neboli varixy.

Při pasivním sezení nebo stání se krev žílou prakticky nepohybuje. Je uložena nad jednotlivými chlopněmi jako ve vacích (obrázek 1:a). **Krev se pohne se při každém stlačení žíly** pomocí stažení okolních svalů (obrázek 1:b). Požadovaný směr je dodržen díky funkčním chlopním.

Může se stát, že **se opakovaným přetěžováním žilní stěna postupně uvolní a žíla se rozšíří**. Nerozšíří se však chlopně, proto se stanou nefunkčními. K rozšíření žil dochází kvůli méněcennosti vaziva žilní stěny, rodové dispozici, nevhodným návykům nebo díky nevhodnému zaměstnání.

Nefunkční chlopně umožní v klidu pohyb krve dolů (obrázek 1:c). Při stlačení svalem umožní nezdravá žíla pohyb krve oběma směry (obrázek 1:d), nejen směrem požadovaným. **Tlak městnající se krve se zvyšuje** a postižená žíla se dále rozšiřuje. Rozšiřováním žil vznikají žilní městky neboli křečové žíly _(varixy)_ (obrázek 1:e). Stejným způsobem se může rozšiřovat nadměrně namáhaná [„zlatá žíla“ v konečníku][2].

{id="leceni"}

## Léčení křečových žil

TODO

Na dolních končetinách jsou dva žilní systémy – hluboký a povrchový. Změny na povrchovém systému bývají viditelné a někdy i bolestivé. Rozšířené rozsáhlé žilní městky často hyzdí dolní končetiny deformací a barevně. Někdy se mohou městky [zanítit][3] a být velmi bolestivé. Drobné rozšířené žilky (metličky) působí nepříjemně kosmeticky.

Existuje několik metod, jak varixy odstranit:

  * Pomocí léků, které ovlivní žilní stěnu tak, aby se více neuvolňovala. Stávající stav se tedy nadále sice nezlepší, ale zpomalí se jeho zhoršování.
  * Chirurgicky, kdy je rozšířená žíla odstraněna i s varixy. Nejvhodnější metodu vždy **individuálně po vyšetření doporučí odborný lékař**. Podmínkou úspěšného řešení povrchního žilního systému je správná funkčnost hlubokého žilního systému.

{class="important"}

Chirurgicky, chemicky nebo laserem přerušená žíla vždy zanikne a posléze je nahrazena nově vyrostlou žílou. Nově vzniklá žíla je zdravá, nerozšířená, bez varixů.

{id="prevence\_vzniku"}

## Prevence vzniku křečových žil

TODO

{class="important"}

Určitou dobu po odstranění křečových žil se mohou znovu začít objevovat nové varixy. Není to proto, že byla zvolena nesprávná operační metoda nebo nekvalitní výkon. Příčina vzniku nových varixů je v tom, že se pacient po rekonvalescenci navrátil do stejných poměrů, jakými byly způsobeny původní varixy.

Zmíněnou rodovou dispozici změnit bohužel nelze. Snížená kvalita vaziva žilní stěny je dána. Je však nutné **dlouhodobě bránit stagnaci krve** v žílách dolních končetin a tím znemožnit nebo zpomalit vznik nových varixů. Největší _nápor na žíly vzniká nehybným stáním_.

{class="example"}

Snad s výjimkou hradní stráže však nikdo bez hnutí stát nemusí. Prodavačka má jistě dost chození, které vznik varixů nepodporuje. Musí-li však déle stát bez hnutí, stačí **střídavě přešlapovat z nohy na nohu**, tím pumpovat krev a jejím posunem správným směrem znemožnit její stagnaci. Při větší zátěži stáním je vhodná elastická bandáž, která rovněž znemožní tvorbu varixů.

Nevhodné je i _dlouhodobé sezení bez pohnutí_, zvláště s nohou přes nohu. Nedochází-li ke střídavému svalovému napětí a uvolnění, krev v žílách stagnuje a nebezpečí vzniku varixů narůstá. Ohrožený člověk by neměl zůstat delší dobu bez pohybu dolních končetin. Stačí v lýtkových svalech **střídat svalové napětí a následné uvolnění**.

{class="important"}

Pro lidi s dispozicí k tvorbě křečových žil je vhodnější chodit než stát a ležet než sedět. Při každé příležitosti je vhodné nohy uložit do výšky (např. na stůl), a tím ulevit žilnímu systému a podpořit krevní návrat.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Kdy teče krev žílami dolních končetin a kdy stagnuje?
  2. Jaký smysl mají chlopně v žílách dolních končetin?
  3. Jak působí léky na křečové žíly?
  4. Po operaci křečových žil mohou tyto vzniknout znovu?
  5. Co podporuje vznik křečových žil?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: krevni_tlak
 [2]: krvaceni_z_konecniku
 [3]: zanet

