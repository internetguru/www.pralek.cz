
{data-fbcommentid="1859906797475016" data-type="article" data-image="/files/preview/koutek/nalehavost\_lekarskeho\_vysetreni/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-12-03" mtime="2010-12-03" author="Jaroslav Pavelka" id="nalehavost_vysetreni" short="Naléhavost vyšetření"}

# Naléhavost vyhledání lékařské péče 

{kw="úraz, krvácení, spáleniny, zlomeniny, angína, vykloubení, zánět"}

Úrazy a ostatní poruchy zdraví mají různý stupeň naléhavosti a způsob řešení od technické první pomoci přes hospitalizaci až po rehabilitaci. 

{id="nutnost\_okamziteho\_reseni"}

## Nutnost okamžitého řešení 

n/a 

  * Při **ohrožení života** je vždy nejprve nutná 
      1. okamžitá _technická první pomoc_ (přerušit kontakt zraněného se zdrojem elektrického proudu, vytažení tonoucího z vody, vyproštění zraněného z hořícího auta a podobně). 
      2. V případě vymizení základních životních funkcí (vědomí, tep) [zahájit oživování][1] _(resuscitaci)_. Úspěšnost resuscitace je závislá na včasnosti jejího zahájení. 
      3. Zároveň je třeba neprodleně [zavolat záchranku][2]. 
  * Při **prudkém krvácení** (krvácení z velké tepny) je nutné 
      1. neprodleně zastavit krvácení (nejlépe stlačením tepny nebo přiložením tlakového obvazu). Z přerušené stehenní tepny by mohl poraněný vykrvácet už během 1 minuty. 
      2. Bezprostředně je nutné zavolat záchranku. 
  * Každou **spáleninu** je nutné 
      1. [okamžitě ochladit][3]. Kůže je vynikající tepelný izolátor a teplo proniká do hloubky pomalu a postupně. Bezprostřední chlazení podstatně **snižuje závažnost úrazu** i jeho následky. 
      2. Zavolat záchranku, pokud je spálenina závažná (rozsáhlá). Běžné drobné spáleniny jsou léčeny na chirurgických ambulancích, závažné na specializovaných klinikách. 
  * **[Poleptání oka][4]** je nutné 
      1. neprodleně řešit opakovanými výplachy oka čistou vodou nebo lépe oční vodou. 
      2. Následně je třeba zavolat záchranku nebo zraněného co nejrychleji dopravit na oční oddělení spádové nemocnice. 
      3. Oko je třeba vyplachovat až do předání pacienta lékaři z důvodu minimalizace poruchy zraku způsobené následným jizvením rohovky. 

{id="nutnost\_resit\_behem_minut"}

## Nutnost řešit během minut 

n/a 

  * Prudká **[ledvinová kolika][5]** je velmi bolestivá, proto je nutné 
      1. užít [lék proti bolesti][6] a 
      2. pokud bolesti neustoupí, zavolat záchranku. 
  * Při vykloubení velkých kloubů a deformujících [zlomeninách dlouhých kostí][7] (končetina má změněný tvar) je nutné 
      1. zavolat záchranku. 
      2. Postižený **nesmí brát léky proti bolesti, jíst ani pít** (pro případ operačního řešení). 

{id="nutnost\_resit\_behem_hodiny"}

## Nutnost řešit během hodiny 

n/a 

  * Bolesti břicha v souvislosti s [pohmožděním břicha][8], 
  * bolesti břicha neznámého původu (např. [slepák][9] nebo [střevní neprůchodnost][10]), 
  * bolestivá [zatvrdlá kýla][11], 
  * [zlomeniny kostí][7] bez deformace, 
  * [spolknuté nebezpečné předměty][12], 
  * [úrazy hlavy][13], 
  * [bolestivé (zánětlivé) bouličky][14]. 

{class="important"}

Všechny výše jmenované stavy se řeší na chirurgickou ambulanci. Postižený **nesmí brát léky proti bolesti, jíst ani pít** z důvodu zkreslení příznaků nemoci nebo pro případ eventuálního operačního řešení. 

  * [Cévní mozková příhoda][15] je řešena na neurologii. 
  * [Infarkt][16] je léčen na interně nebo lépe na kardiologii. 
  * [Vysoké teploty][17] a křeče z teploty u dětí _(febrilní křeče)_ jsou v kompetenci dětského lékaře. 

{id="osetreni\_do\_6_hodin"}

## Ošetření do 6 hodin 

n/a 

  * Krvavé **poranění nosu nebo ušního boltce** bude ošetřeno na oddělení ORL. 
  * **Poranění genitálií** bude ošetřeno na urologii resp. gynekologii. 
  * **[Poranění oka][4] či očního víčka** bude ošetřeno na očním oddělení _(oftalmologie)_. 
  * Všechny ostatní [rány vyžadující ošetření][18] (včetně poranění rtů a jazyka) budou ošetřeny na chirurgické ambulanci. 

{id="osetreni\_nasledujici\_pracovni\_den\_dopoledne"}

## Ošetření následující pracovní den dopoledne 

n/a 

  * [Puchýř][19], [nebolestivá boulička][14], [bolesti šlach a kloubů][20], [natažený či natržený sval][21], [podvrtnutý kotník][22] a [krvácení z konečníku][23] budou vyšetřeny na chirurgické ambulanci. 
  * [Bolest v krku, angína][24], problémy s ušima, nosem a [rýma][25] budou vyšetřeny na oddělení ORL. 
  * Projevy [zánětu][26], [kašel][27], [bolest v zádech][28], [teplota][17], [chřipka][29], [zvracení a průjmy][30] budou vyšetřeny u příslušného praktického lékaře. 
  * [Zánět močového měchýře][31], [zvětšená prostata][32] a ostatní urologické problémy ošetřuje urolog. 
  * Nebolestivé různě barevné změny kůže, [rozpraskané paty][33], zhrubělé vysoké nehty ošetřuje dermatolog – lékař na kožním oddělení. 

{class="important"}

Jedná se o problémy, které je nejlépe vyšetřit následující pracovní den dopoledne. V pohotovostní službě totiž **nelze věnovat pacientovi maximální péči** včetně kompletního laboratorního vyšetření. 

Je dobré dlouho neodkládat vyšetření pro potíže, které pacienta obtěžují nebo zneklidňují. [Strach z rakoviny][34] vede bohužel mnohdy k nesmyslnému a nebezpečnému odkládání lékařského vyšetření s fatálními následky. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. V čem spočívá technická první pomoc? 
  2. Za jak dlouho může člověk vykrvácet z přerušené stehenní tepny? 
  3. Proč při bolestech břicha nesmí pacient brát léky proti bolesti, jíst ani pít? 
  4. Na jakém oddělení bude ošetřeno krvavé poranění nosu? 
  5. Proč není dobré dávat přednost pohotovostnímu ošetření u onemocnění, které snese odklad do následujícího pracovního dne? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: resuscitace
 [2]: zachranka
 [3]: ochlazeni_spaleniny
 [4]: telisko_v_oku
 [5]: mocove_kameny
 [6]: analgetika
 [7]: zlomeniny
 [8]: urazove_boule
 [9]: slepak
 [10]: ileus
 [11]: kyla
 [12]: spolknute_predmety
 [13]: otres_mozku
 [14]: nezhoubne_nadory
 [15]: mrtvice
 [16]: srdecni_infarkt
 [17]: teplota
 [18]: poraneni
 [19]: osetreni_puchyre
 [20]: onemocneni_slach
 [21]: poraneni_svalu
 [22]: vyron_kotniku
 [23]: hemoroidy
 [24]: angina
 [25]: ryma
 [26]: vyvoj_zanetu
 [27]: kasel
 [28]: bolesti_v_zadech
 [29]: chripka
 [30]: travici_potize
 [31]: mocova_infekce
 [32]: prostata
 [33]: plisne_kuze
 [34]: nezhoubny_nebo_zhoubny_nador

