<?xml version="1.0" encoding="utf-8"?>
<body data-fbcommentid="1859887264143636" data-type="article" data-image="/files/preview/koutek/krvaceni_z_konecniku/main.jpg" class="docinfo linklist" xml:lang="cs" ns="https://www.pralek.cz">
  <h ctime="2007-11-23" mtime="2017-11-08" data-top="994" author="Jaroslav Pavelka" id="hemoroidy" short="Hemoroidy">Krvácení z konečníku: hemoroidy nebo nádor</h>
  <desc kw="krev, strach, zánět, boulička, krvácení, hygiena, strava-zažívání, nádory, cévy, břicho, zhoubné">
    Krvácení z konečníku mívá různé příčiny. Nejčastěji se jedná o hemoroidy. Včasné odhalení příčiny vždy zvyšuje šanci na uzdravení, i když by se jednalo o nádor. Zatímco u hemoroidů je operace jednou z mnoha možností léčby, v případě nádoru bývá operace nezbytná.
  </desc>
  <p>
    Konečník je uzavřen svalem – kruhovým svěračem. Úplné uzavření konečníku zajišťuje žíla, která ucpává netěsnost sevřeného svěrače. Tuto funkci může dobře plnit pouze zdravá žíla.
  </p>
  <section>
    <h id="hemoroidy_jejich_priciny_a_projevy">
      Hemoroidy, jejich příčiny a projevy
    </h>
    <desc>
      Hemoroidy jsou zánětlivé onemocnění žil umožňujících úplné uzavření konečníku. Vznikají podrážděním konečníku a projevují se různě podle <a href="stadia_zanetu">stádia zánětu</a>.
    </desc>
    <p>
      Hemoroid <em>(hovorově hemeroid, česky zlatá žíla)</em> je boulička těsně sousedící s konečníkem. Vzniká podrážděním, <a href="vyvoj_zanetu">zanícením</a> a následným <a href="varixy">roztažením žíly</a> uvnitř konečníku. Taková žíla nemůže dostatečně plnit svou funkci utěsnění konečníku.
    </p>
    <p class="example">
      Nemocný konečník může svědit, bolet, pálit, krvácet či způsobovat obtěžující trvalou vlhkost. Jednotlivé příznaky mohou přecházet jeden ve druhý, na určitou dobu mohou zcela ustoupit a opět se vrátit.
    </p>
    <p>
      Uvedené potíže včetně krvácení mohou vzniknout podrážděním konečníku (v kombinaci s vrozenou discpozicí). Příčinou podráždění bývá tuhá nepravidelná stolice, nutnost tlačení na stolici, dráždivá kořeněná strava, přebývání v mokrých plavkách nebo prochladnutí sezením na studeném.
    </p>
    <h id="rozpoznani_a_lecba_hemoroidu">
      Rozpoznání a léčba hemoroidů
    </h>
    <desc>
      Hemoroidy se navzdory obtěžujícím projevům začínají řešit bohužel teprve v souvislosti s krvácením. Pokud pacient odstraní příčiny vzniku hemoroidů, potíže pominou.
    </desc>
    <p>
      Krvácení z hemoroidu se typicky ukáže v souvislosti s hygienou po stolici – stopami červené krve (bez hlenu) na toaletním papíru. Tehdy pacient nejčastěji vyhledává lékaře, který tuto nezávažnou diagnózu potvrdí.
    </p>
    <p>
      <strong>Vyšetření konečníku (v případě potřeby i střeva) je nebolestivé a provádí se ambulantně.</strong> Po stanovení diagnózy lékař navrhne nejvhodnější způsob léčení. Operační řešení hemoroidů může být pouze dočasné. K dlouhodobě úspěšné léčbě hemoroidů vede:
    </p>
    <ul>
      <li>odstranění příčin jejich vzniku,
      </li>
      <li>pravidelná <a href="zdrave_traveni">nedráždivá zbytková strava</a> (strava obsahující nestravitelné složky; např. celozrnné pečivo, zelenina, luštěniny),
      </li>
      <li>hojivé nebo protizánětlivé koupele,
      </li>
      <li>
        <a href="leky">čípky a masti k místnímu použití</a>,
      </li>
      <li>protizánětlivé léky k celkovému použití.
      </li>
    </ul>
    <p>
      Pokud je krev ve stolici černá, nejedná se zpravidla o hemoroidy. Pravěpodobně jde o mnohem závažnější onemocnění způsobené nádorem či žaludečními vředy.
    </p>
    <h id="krvaceni_do_stolice">
      Krvácení do stolice
    </h>
    <desc>
      Přítomnost hlenu a krve ve stolici může svědčit pro nádorové onemocnění střeva nebo žaludeční vředy. V případě masivního krvácení do stolice potřebuje pacient okamžitou lékařskou pomoc.
    </desc>
    <p>
      Přítomnost hlenu a červené krve ve stolici je známkou <a href="rakovina_streva">nádoru střeva nebo konečníku</a>. Takové krvácení může trvat týdny až měsíce. Pokud však nádor poruší tepnu, může dojít k masivnímu krvácení do stolice. Místo stolice se objeví velké množství jasně červené (tepenné) krve a <strong>pacient je bezprostředně ohrožen na životě</strong>.
    </p>
    <p>
      <a href="komplikace_vredu">Žaludeční vřed</a> či nádor žaludku se může projevit masivním krvácením do stolice. Krev prochází celým zažívacím traktem a proto je v konečníku <strong>dehtovitě černá stolice</strong> <em>(černá krev neboli melaena)</em>. Pacient je opocený, bledý, slabý a omdlévá poklesem <a href="krevni_tlak">krevního tlaku</a>. Ač nemívá žádné bolesti, <strong>je ohrožen na životě</strong> a potřebuje <a href="zachranka">okamžitou lékařskou pomoc</a>.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Jaké jsou možnosti léčení hemoroidů?
      </li>
      <li>Jak vzniká bolestivý hemoroid (bolestivá boulička)?
      </li>
      <li>Jak náročné je vyšetření konečníku?
      </li>
      <li>Jaké jsou příčiny podráždění hemoroidů?
      </li>
      <li>Jak lze odlišit hemoroidy od rakoviny konečníku?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
