<?xml version="1.0" encoding="utf-8"?>
<body data-fbcommentid="1859913034141059" data-type="article" data-image="/files/preview/koutek/obezita_a_energie/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-02-28" mtime="2017-10-05" author="Jaroslav Pavelka" id="obezita" short="Obezita">Obezita jako nepoměr příjmu a výdeje energie</h>
  <!-- generated attribute kw by user_updatekw.sh on 2021-12-06, do not edit -->
  <desc kw="strava-zažívání, zdravý životní styl, pohyb, látková výměna, prevence, břicho">Obezitu může řešit jedině změna poměru příjmu a výdeje energie. Pokud se množství přijaté energie (potravou) rovná množství energie spotřebované (prací nebo cvičením), pak člověk nehubne ani netloustne.</desc>
  <p>Staří lidé mohou mít vyšší sklony k obezitě v souvislosti s omezením fyzických aktivit z důvodu různých zdravotních potíží. Méně omluvitelná je obezita u lidí v produktivním věku a <strong>obezita u jinak zdravých dětí je neomluvitelná</strong>.</p>
  <p class="example">Toto pravidlo o poměru přijaté a vydané energie platí jak pro lidskou tak i pro zvířecí obezitu. Paradoxně, na rozdíl od dítěte, je překrmované obézní zvíře s omezeným pohybem považováno za týrané!</p>
  <p>Obezitu pozitivně ovlivňuje kombinace snížení příjmu a zvýšení výdeje energie. Vždy je úspěšnější méně razantní dlouhodobé hubnutí, než drastické nárazové diety, jejichž efekt je sporný a mohou poškodit zdraví.</p>
  <ul>
    <li><strong>Snížení energetického příjmu</strong> znamená buď zmenšení <a href="zdrave_traveni">obvyklého množství oblíbené potravy</a> nebo snížení její kalorické hodnoty (omezení cukrů a tuků).</li>
    <li><strong>Výdej energie zvyšují veškeré aktivity</strong> při domácích pracích, chůze namísto používání výtahů, eskalátorů či dopravních prostředků až po nejrůznější fyzické aktivity.</li>
  </ul>
  <section>
    <h id="sklon_k_obezite">Sklon k obezitě</h>
    <desc>Existují jedinci s vyšším sklonem k obezitě. Příčinou je různě nastavený trávicí a nervový systém. U někoho je vyšší sklon k obezitě daný i geneticky.</desc>
    <p class="example">V závislosti na různém sklonu k obezitě se vývoj dvou stejně aktivních jedinců (se stejným přísunem energie) může lišit. Zatímco neztloustnout je pro někoho zcela normální, jiný se musí velmi aktivně přičinit.</p>
    <p>Člověk, který hodně jí a přesto netloustne, je většinou tak aktivní, že dlouhodobě nemá žádnou zbytkovou energii, kterou by si mohl (ve formě tuku) ukládat do zásob. Naopak člověk, který jí málo a přesto tloustne, má tak málo aktivity, že téměř vše co sní, ukládá v podobě tuku do zásob. Obojí platí bez ohledu na povahu stravy.</p>
    <h id="leky_na_hubnuti">Léky na hubnutí</h>
    <desc>Spoléhat se na jakékoli „zázračné tabletky“ s následným zhubnutím určitě nelze. V kombinaci s ovlivňováním poměru přijaté a vydané energie lze hubnutí léčebně podpořit.</desc>
    <p>Existují různé preparáty, které mohou ovlivnit trávení, snížit chuť k jídlu nebo podpořit fyzickou aktivitu. Některé hormonální přípravky mohou zvyšovat svalovou hmotu na úkor tuku. Tím skutečně lze vyvolat dočasný efekt zhubnutí. Takové „léky“ však bývají návykové, či jinak zdraví škodlivé.</p>
    <p class="important">O lécích na hubnutí je vhodné uvažovat až v případě, že obezita omezuje kvalitu života (práce, pohyb, sport, záliby). <a href="leky">Konkrétní lék</a> a dávkování by měl určit lékař. Součástí léčby obezity by vždy měla být dohledovaná dieta a zvýšená fyzická aktivita.</p>
    <p>V případě užívání léků na hubnutí beze změny stravovacích návyků může dojít k dočasnému snížení hmotnosti. Po dobrání léků se však hmotnost brzy vrátí na či dokonce nad původní úroveň – tzv. <em>jojo efekt</em>.</p>
    <p class="example">Každodenní vážení nemá smysl. Drobné změny hmotnosti (např. pokles po zátěži) jsou dány převážně <a href="prijem_tekutin">kolísáním množství vody v těle</a> a nikoliv snížením množství tuku. Pro kontrolu úspěšnosti hubnutí je tedy vhodnější kontrolovat např. obvod pasu nebo boků než hmotnost.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jak je možné, že dva lidé se stejným příjmem a výdejem energie mají odlišnou hmotnost?</li>
      <li>Proč jde hubnout pouze zvýšením energetického výdeje (práce) či pouze snížením energetického příjmu (jídla)?</li>
      <li>Jak fungují léky na hubnutí?</li>
      <li>Za jakých podmínek vzniká jojo efekt?</li>
      <li>Proč nemá smysl se denně vážit?</li>
      <li>Jak je vhodné měřit hubnutí na rozdíl od vážení?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>