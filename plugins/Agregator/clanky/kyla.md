
{data-fbcommentid="1859888217476874" data-type="article" data-image="/files/preview/koutek/kyla/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-01-08" mtime="2008-01-08" data-top="950" author="Jaroslav Pavelka" id="kyla" short="Kýla"}

# Boulička v třísle, v pupku nebo v jeho okolí

<!-- generated attribute kw by user_updatekw.sh on 2021-11-10, do not edit -->

{kw="boulička, břicho, strach, zvracení, pohyb"}

Plánovaná operace kýly časně po potvrzení diagnózy je jediným správným řešením problému. Ostatní řešení jsou pouze dočasná a nevyhnutelnou operaci mohou pouze odložit nebo zkomplikovat.

Kýla je boulička způsobená vniknutím útrob do podkoží defektem břišní stěny neboli _kýlní brankou_. Defekt břišní stěny vzniká v typických místech neúměrně prudkým stažením břicha. Nejčastější příčinou bývá zvedání břemene, [kašel][1], [kýchání][2] nebo [tlačení na stolici][3].

{class="important"}

Defekt může vzniknout v okamžiku jednorázové námahy nebo se tvoří dlouhodobě opakovaným přetěžováním. Samotná **tvorba defektu je vždy spojená s místní bolestí**. Pokud je to možné a pacient se bolestivým pohybům vyhne, defekt (kýla) se nemusí vůbec vytvořit.

{id="projevy\_vyskyt\_a\_prubeh\_leceni_kyly"}

## Projevy, výskyt a průběh léčení kýly

Kýla se nejčastěji projevuje jako [boulička v třísle][4], v pooperační jizvě na břiše, v pupku nebo v jeho okolí. Vytvořená kýla již většinou nebolí a nečiní jiné než kosmetické potíže. Její velikost se mění v závislosti na namáhání břišních svalů _(užívání břišního lisu)_.

Během spánku může kýla zcela zmizet. Obsah kýlního vaku se vlivem uvolnění vrací kýlní brankou do dutiny břišní. Přes den však kýla znovu narůstá. **Dlouhodobě se kýla vždy postupně zvětšuje. Sama se nikdy nezahojí.** Sama se může zhojit pouze vrozená pupeční kýla kojencům.

Kýla se vyskytuje v každém věku – od novorozeneckého jako vrozená až po pozdní stáří jako získaná. Operačním řešením je uzavření defektu ve stěně břišní. To lze často provést laparoskopicky. Pooperační komplikace se vyskytují zřídka a pobyt v nemocnici je jen několikadenní. Návrat do běžného života bývá možný po 3 týdnech a plná fyzická zátěž asi po 6 týdnech.

{id="komplikace\_spojene\_s_kylou"}

## Komplikace spojené s kýlou

Strach a nejistota mohou vést k odkládání operace. Mimo operace jsou jakékoliv pokusy o „vyléčení“ kýly zbytečné a mohou vést k dalším komplikacím.

Pacient se často naučí sám kýlu napravovat. Stlačením bouličky přesune obsah kýlního vaku zpět do dutiny břišní. Takové řešení je však pouze provizorní stejně jako kýlní pas, který může pomoci snad jen krátkodobě v individuálních případech.

{class="important"}

I přes veškeré snahy se časem **kýla neustále pomalu zvětšuje**. Může nabýt i bizarních rozměrů tím, že se do vaku dostává stále více útrob.

Kdykoli mohou vzniknout komplikace projevující se bolestí či zatvrdnutím kýly, často i [zvracením][5] nebo až [střevní neprůchodností][6]. Nejčastěji se jedná o **zaškrcení obsahu kýlního vaku v kýlní brance** nazývané _uskřinutá kýla_. Střevo se před překážkou rozpíná, břicho se nadýmá a intenzivně bolí.

Pacient s uskřinutou kýlou vnímá pocit zástavy větrů a posléze začíná zvracet. Tehdy je již [operace neodkladná][7], složitější a život zachraňující. Neplánovaná operace navíc typicky nastává pro pacienta v nevhodnou dobu (pozdní věk, dovolená, svátky a podobně).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaká je příčina vzniku získané kýly?
  2. Co je obsahem kýlního vaku v podkoží?
  3. Může se kýla sama zahojit bez operace?
  4. Co se děje časem s neléčenou kýlou?
  5. Jaké mohou vzniknout komplikace kýly?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: kasel
 [2]: ryma
 [3]: hemoroidy
 [4]: uzliny
 [5]: travici_potize
 [6]: ileus
 [7]: nalehavost_vysetreni

