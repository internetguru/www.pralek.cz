
{data-fbcommentid="1859873800811649" data-type="article" data-image="/files/preview/koutek/funkcni\_poruchy\_traveni/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-09-10" mtime="2009-09-10" data-top="968" author="Jaroslav Pavelka" authorid="jaroslav\_pavelka" id="funkcni\_poruchy_traveni" short="Funkční poruchy trávení"}

# Zvracení, průjem, škytání a větry

<!-- generated attribute kw by user_updatekw.sh on 2020-09-22, do not edit -->

{kw="zvracení, nevolnost, žaludek, strava-zažívání, jed, zdravý životní styl, břicho"}

Mnohým funkčním poruchám trávení lze předejít dodržováním správných stravovacích návyků.

{id="zvraceni"}

## Zvracení a jeho příčiny

Zvracení bývá doprovázeno žaludeční nevolností — laicky zvedání žaludku, špatně od žaludku, pocit na zvracení, odborně _nausea_.

{class="example"}

Zvracení je stav, kdy se žaludeční obsah neposunuje dále do dvanácterníku _(peristaltika)_, ale obrácením směru je prudce vrácen jícnem do úst a nosu.

[Požití zkažené potravy][1], nadměrného množství alkoholu nebo jiného jedu
:   Zvracení je třeba podpořit.
:   Jakmile organizmus rozpozná vstřebávané jedovaté produkty, dochází k bezprostřednímu reflexnímu zvracení.

Požití velkého množství potravy nebo potravy, která následně nabobtná po napití (např. třešně či houby).
:   Zvracení se nesmí bránit.
:   Dochází k nadměrnému roztažení žaludku a stravu není možné zpracovat.
:   U citlivého člověka může k témuž dojít po pouhém vypití většího množství syceného nápoje (např. limonády).

Psychické vypětí, krutá bolest (například doprovázející [ledvinovou koliku][2]) nebo [kinetóza][3] (mořská nemoc)
:   Zvracení nepřináší reálnou úlevu.
:   Lze se mu bránit prodýcháním, zklidněním a polknutím libovolného chutného nápoje.
:   Může pomoci [prášek na zklidnění žaludku][4], pokud se podá včas.

Onemocnění břicha (např. [slepák][5]) včetně úrazů břicha ([poranění sleziny][6])
:   Zvracení vyžaduje lékařské ošetření. Samotné zvracení je nepodstatné.

Onemocnění mozku
:   Zvracení vyžaduje lékařské vyšetření.
:   Může se jednat o [mrtvici][7] či [krvácení do mozku][8], zvracení po úrazu hlavy může být známkou [otřesu mozku][9].

[Střevní neprůchodnost][10]
:   Zvracení je neovlivnitelné a vyžaduje okamžité lékařské ošetření.
:   Může být následkem [zatvrdlé (uskřinuté) kýly][11].
:   Pacient opakovaně zvrací, i když nic nejí a nepije.

{id="prujem"}

## Průjem – opakované řídké stolice

Příčina průjmů je nejčastěji ve snaze těla rychle se zbavit bakteriálně kontaminovaného nebo jinak jedovatého střevního obsahu.

{class="example"}

Průjem je stav, kdy má nemocný **opakované řídké stolice** často spojené s křečovitými bolestmi břicha předcházejícími stolici (tenesmy).

Když pronikne kontaminovaná potrava do střeva (nelze tedy vyzvracet), snaží se organizmus po rozpoznání jedů urychlit její průchod střevem a tím minimalizovat vstřebávání jedů. Průjem často doprovází zvracení. Část zkažené stravy se již dostala do střeva a pak se organizmus snaží zbavit jedů ze zažívacího traktu oběma směry.

{class="important"}

**Je důležité průjmem [ztracené tekutiny doplňovat][12].** Zvláště malé děti a staří lidé nemají velké rezervy a v případě kombinace zvracení a průjmu je nemožné tekutiny doplňovat a je nutné lékařské ošetření.

Ustalo-li zvracení, je možné postupně začít pít. Nejprve vlažný čaj po lžičkách, posléze i větší množství — kolik žaludek udrží a podle počtu stolic. Brzy je nutné podávat i slané nápoje (minerálka, řídká nemastná polévka nejlépe jen mrkev a trochu rýže). 

{class="example"}

Je-li průjem způsoben potravinou kontaminovanou bakteriálně, je dobré vydržet nejíst a zvláště ne sladké jídlo. Taková potrava zhorší průjmy a bolesti – „nakrmením“ a následným opětným pomnožením choroboplodných bakterií. Zde není vhodná ani (často doporučovaná) Cola pro vysoký obsah cukru. Takové nápoje budou vhodné až po ústupu potíží a uzdravení zažívacího traktu.

Zcela jinou kapitolou jsou **dlouhodobé průjmy** které souvisí se závažnými chronickými onemocněními střeva. Odborní lékaři musejí složitě zjišťovat ztráty a doplňovat minerály a ostatní organizmu chybějící látky.

{id="skytani_vetry_stolice"}

## Škytání, větry a defekační reflex

n/a

Škytání
:   Škytání jsou **prudké stahy bránice**, což je hlavní dýchací sval, který odděluje dutinu hrudní od dutiny břišní. Ke vzniku škytavky dojde nejčastěji smíchem, napitím studeného nápoje, leknutím, nesprávným polknutím sousta.
:   Škytání ustane samo a lze ovlivnit kombinací pití a protahování (zvedání horních končetin).
:   **Dlouhodobé škytání** může doprovázet onemocnění žaludku nebo dráždění bránice z jiného důvodu a pak je nutné [lékařské vyšetření][13].

Větry
:   Větry jsou plyny vznikající při trávicích procesech.
:   Zvýšené množství plynu se tvoří [nesprávnými stravovacími návyky][14].
:   V případě zadržování větrů se vstřebají a nezpůsobují újmu na zdraví.
:   V případě nutnosti zadržování větrů ze společenských důvodů není dobré požívat nadýmavou stravu (luštěniny).

Stolice – defekační reflex
:   Defekační reflex je složitý soubor reflexů které umožní odchod stolice.
:   Stolici lze zadržet. Tím však dochází k dalšímu vstřebávání vody a stolice se stává tužší.
:   Při opakovaném zadržování stolice a následným odchodem velmi tuhé stolice může dojít k [onemocnění žilních pletení v konečníku][15].

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaké příčiny může mít zvracení po požití hub?
  2. Proč zvrací člověk, který se uhodil do hlavy?
  3. Proč je dobré nejíst, pokud trvá průjem?
  4. Proč je nutné pít, pokud trvá průjem?
  5. Co může způsobit opakované zadržování stolice?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: bolest_zaludku
 [2]: mocove_kameny
 [3]: kinetoza
 [4]: lekove_formy
 [5]: slepak
 [6]: poraneni_sleziny
 [7]: mrtvice
 [8]: subduralni_hematom
 [9]: otres_mozku
 [10]: strevni_nepruchodnost
 [11]: kyla
 [12]: prijem_tekutin
 [13]: nalehavost_lekarskeho_vysetreni
 [14]: stravovaci_navyky
 [15]: krvaceni_z_konecniku

