<?xml version="1.0" encoding="utf-8"?>
<body data-fbcommentid="1859885994143763" data-type="article" data-image="/files/preview/koutek/krvaceni_dasni/main.jpg" class="docinfo linklist" xml:lang="cs" ns="https://www.pralek.cz">
  <h ctime="2013-03-15" mtime="2013-03-15" data-top="959" author="Jaroslav Pavelka" id="krvaceni_dasni" short="Krvácení dásní">Příčinou krvácení dásní je nedostatek vitamínu C</h>
  <desc kw="krvácení, prevence, cévy, neúrazové, hygiena, mikroorganizmy, zánět, strava-zažívání">
    Nedostatek vitamínu C oslabuje dásně. Ty mohou při čištění zubů nebo kousání tvrdé potravy krvácet. Po zvýšení konzumace přírodního vitamínu C krvácení dásní ustane.
  </desc>
  <p>
    Zdraví zubů je přímo ovlivněno složením přijímané potravy a <a href="prijem_tekutin">tekutin</a>, <a href="zdrave_traveni">stravovacími návyky</a> a péčí o chrup. Některé druhy zvířat a některé lidské rasy mají zdravé a silné zuby, ačkoli o ně nijak nepečují. Jiné mají sklon k vysoké kazivosti zubů (mívají oslabenou sklovinu a někdy se dokonce snadno lámou).
  </p>
  <p>
    <strong>Paradentóza (neboli parodontitida, paradontóza) je choroba postihující okolí zubu</strong>; tedy dáseň, kořen zubu (zubní cement), vazivové snopce (držící zub v kosti) a nakonec i samotnou kost (čelist). Paradentóza má tři stádia.
  </p>
  <ol>
    <li>
      <a href="stadia_zanetu">Zánět dásní</a>, který se typicky projevuje <strong>krvácením dásní při čištění zubů</strong> nebo při kousání tvrdé stravy (jablko).
    </li>
    <li>
      <strong>Ústup dásní</strong> a tím obnažováním nehezkých krčků zubů (nejsou kryty bílou lesklou sklovinou jako zuby), které byly za normálních podmínek překryty dásní.
    </li>
    <li>
      <strong>Vypadávání zubů</strong> jako poslední stádium paradentózy.
    </li>
  </ol>
  <section>
    <h id="priciny_krvaceni_dasni-vznik_paradentozy">
      Příčiny krvácení dásní – vznik paradentózy
    </h>
    <desc>
      n/a
    </desc>
    <p>
      Jako příčina paradentózy bývá obecně označováno napadení dásní různými <a href="bakterie">mikroorganizmy</a> při nesprávné hygieně ústní dutiny a podle toho bývá paradentóza i léčena. Osídlení dásní choroboplodnými mikroorganizmy je však podle mého názoru až následkem poškození oslabené dásně.
    </p>
    <p class="important">
      Prvotní <strong>příčinou paradentózy je nedostatek vitamínu C</strong>. Jeho nedostatkem se zvyšuje křehkost všech cév. Dásně jsou bohatě prokrvené a jejich cévy jsou velmi namáhané. Zvýšená křehkost cév oslabuje okraj dásně, který je pak náchylnější k poranění a krvácí po kontaktu s kartáčkem či tvrdou stravou.
    </p>
    <p>
      <a href="koureni_cigaret">Kouření cigaret</a> podporuje vznik paradentózy tím, že zvyšuje celkovou spotřebu vitamínu C (jehož následným nedostatkem cévy křehnou). Kouření zužuje všechny cévy obecně – tedy včetně cév v okrajích dásní (čímž se snižuje jejich schopnost regenerace).
    </p>
    <h id="prevence_paradentozy_a_leceni_jejich_pocatku">
      Prevence paradentózy a léčení jejích počátků
    </h>
    <desc>
      n/a
    </desc>
    <p>
      Aby k paradentóze vůbec nedošlo, <strong>je nutné přijímat „dostatečné množství“ vitamínu C</strong>. Dostatečné množství je individuální. Za nedostatečné množství se dá považovat stav, kdy dásně krvácejí. Tehdy je vhodné příjem vitamínu C (ovoce a zeleniny) dočasně např. zdvojnásobit.
    </p>
    <p>
      <strong>Zvýšením příjmu vitamínu C je tedy možné zastavit začínající paradentózu.</strong> Důležitý je hlavně dostatek přírodního vitamínu C, nikoli jen uměle vyrobeného (syntetického). Mezi nimi je totiž rozdíl, např. se liší směrem otáčení polarizovaného světla.
    </p>
    <p class="example">
      Přirozeným zdrojem vitamínu C je ovoce a zelenina (rybíz, kiwi, jablka, jahody, brokolice, zelí, paprika, rajčata, brambory) a to <a href="zdrave_traveni">nejlépe z domácích zdrojů</a>. Relativně méně vitamínu C obsahují citrusy. Ty obsahují hlavně kyselinu citrónovou, která s vitamínem C nesouvisí.
    </p>
    <p>
      Již v počátcích paradentózy (začínají krvácet dásně) je třeba používat k čištění zubů obzvláště měkké kartáčky. Tvrdé kartáčky nejen že mechanicky poškozují již nemocnou dáseň, ale ještě mechanicky vybrušují postupně se obnažující krčky zubů.
    </p>
    <p class="important">
      <strong>Paradentózu neléčí žádná zubní pasta proti paradentóze</strong> (známá z reklam). Taková zubní pasta pouze zastaví krvácení z poškozené dásně tím, že chemicky stáhne kartáčkem podrážděnou dáseň a uzavře krvácející cévky. Tím ve skutečnosti <em>rozvoj paradentózy podporuje</em>, protože ještě více omezuje prokrvení okrajů již tak nemocné (špatně prokrvené) dásně.
    </p>
    <p>
      Kromě prevence paradentózy a léčení počátečního stádia popsaným způsobem patří všechna ostatní stádia choroby do rukou zubního lékaře.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Jak lze předejít paradentóze?
      </li>
      <li>Jak kouření ovlivňuje rozvoj paradentózy?
      </li>
      <li>Jak působí na nemocnou dáseň zubní pasta proti paradentóze?
      </li>
      <li>Jaké přednosti má měkký kartáček na zuby před tvrdým?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
