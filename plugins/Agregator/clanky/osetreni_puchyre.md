
{data-fbcommentid="1859935877472108" data-type="article" data-image="/files/preview/koutek/puchyr\_mozol\_kuri_oko/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-08-19" mtime="2010-08-19" data-top="967" author="Jaroslav Pavelka" id="osetreni_puchyre" short="Ošetření puchýře"}

# Jak ošetřit puchýř, mozol nebo kuří oko

<!-- generated attribute kw by user_updatekw.sh on 2020-10-11, do not edit -->

{kw="kůže-podkoží, úraz, neúrazové, zánět, poranění, cukrovka"}

Neporušený puchýř se nepropichuje ani nestříhá. Naopak je nutné dbát na to, aby nebyl ani omylem poškozen nebo porušen. V případě porušení krytu puchýře je hojení komplikováno zánětem a stává se bolestivým a zdlouhavým. Mozol může fyzické aktivitě napomáhat, překážet nebo ji znemožnit.

Puchýř je dutina vyplněná tekutinou ([podobně jako cysta][1]), která vznikla mezi dvěma základními vrstvami kůže (mezi pokožkou a škárou). Opakovaným tlakem na kůži šikmo nebo podélně u netrénovaného člověka dojde k násilnému oddělení pokožky a škáry a tím ke vzniku puchýře.

[Tekutina (krevní plazma – lymfa)][2] se do puchýře vylévá okamžitě po jeho vzniku. Jedná se o obrannou reakci organizmu [na úraz][3] a **tekutina do puchýře patří**.

Puchýř vzniká mechanickým nebo tepelným poškozením kůže. Nejčastějšími příčinami vzniku puchýřů jsou:

  * dlouhá chůze v nevhodné (nejčastěji nové, nevyšlápnuté) obuvi u netrénovaného člověka,
  * špatné uchopení a držení nejčastěji nového pracovního nástroje,
  * [popálení][4]
  * nebo omrznutí.

{id="moznosti\_vyvoje\_puchyre"}

## Možnosti vývoje puchýře

n/a

  1. V případě neporušení krytu puchýře (puchýř je celistvý) nedochází ke [styku obsahu puchýře s mikroorganizmy][5] a puchýř se hojí bez zánětu. Puchýř tedy nebolí, pouze 2 dny na spodinu poněkud tlačí pro napěchovaný objem. Druhý až třetí den se začne tekutina vstřebávat a čtvrtý nebo pátý den se tekutina z puchýře zcela ztratí. Mezitím se zhojí spodina puchýře (škára). Po samovolném sloupnutí pokožky (nyní již suché „kůžičky“) nad bývalým puchýřem je spodina již zhojena – **bez jizvy, bez bolesti, bez problémů.**
  2. Jestliže dojde k drobnému (mikroskopickému) poranění krytu puchýře, může se naopak obsah puchýře kontaminovat mikroorganizmy a může být následně zkalený nebo hnisavý (podle [stupně a vývoje zánětu][6]).
  3. V případě porušení pokožky nově vzniklého puchýře dochází ihned ke kontaminaci všudypřítomnými mikroorganizmy a **puchýř se zanítí**. [Projevy zánětu][7] jsou bolest, otok, zarudnutí, někdy i teplota, omezení hybnosti v postižené oblasti.
  4. Pokud pokračuje postižený člověk v započaté činnosti i přes vznik a protržení puchýře, dojde i k poškození kůže (škáry) a vzniklá rána se bude vyvíjet podle stupně poranění. Nejedná se již o puchýř [ale o ránu (oděrku)][8].

{id="osetrovani_puchyru"}

## Ošetřování puchýřů

n/a

Nejdůležitější zásada je neporušený a nezanícený čerstvě vzniklý **puchýř nepropichovat ani neprostřihovat**. Jednalo by se totiž o zcela nesmyslné konání, které by nepřineslo nic dobrého. Zcela jistě by však porušením krytu puchýře umožnilo průnik mikroorganizmům do puchýře. Hojení bez zánětu a proto nebolestivé by přešlo v hojení zánětlivé s mnoha nebo se všemi projevy zánětu.

{class="important"}

Již protržený, zanícený, stržený, do hloubky porušený nebo krvácející puchýř je třeba ošetřit jako každou jinou znečištěnou nebo zanícenou ránu.

  1. Neporušený puchýř s nezaníceným obsahem se zhojí sám. Je třeba pouze dbát na to, aby nebyl poškozen následně, třeba i 2. nebo 3. den. Řešením je [jiná (vhodná) obuv][9], může posloužit jakýkoli kryt (obvaz, prodyšná náplast, sportovní chránič a podobně).
  2. Rozhodne-li se pacient vyhledat lékaře, musí puchýř (ať porušený nebo celistvý) pouze zakrýt obvazem a následně nechat odborně ošetřit včetně desinfekce a přeočkování proti tetanu (které je nutné každých 10 – 15 let).
  3. V případě léčení porušeného puchýře svépomocí jsou vhodné opakované koupele ve slabém desinfekčním roztoku (růžový [roztok hypermanganu nebo Betadina][10]) a v počátku malé množství jakékoli protizánětlivé mastičky. Mastičky nesmí být mnoho, aby nerozmáčela _(nemacerovala)_ okolí rány. Asi po 2 dnech po vykoupání je dobré nechat na vzduchu zaschnout a pouze spodinu lehce promašťovat jakýmkoli příjemným krémem (nikoli heřmánkovou mastičkou, protože ta příliš vysušuje).

{id="mozol\_a\_kuri_oko"}

## Mozol a kuří oko

n/a

Postupným a přiměřeným zatěžováním prací nebo sportem nevznikne na inkriminovaném místě puchýř, ale vytvoří se mozol. U mozolu se pokožka stává pevnější, odolnější vůči zátěži, poněkud tmavší a vyšší _(hyperkeratóza)_. Dokud je mozol žádoucí, je možné jej ošetřovat a promazávat. V případě, že mozol začne překážet, je potřeba jej odstraňovat (snášet) např. pilníkem. Patřičným odborným pracovištěm je pedikůra nebo manikůra.

  * **Vysoký mozol** (nejčastěji na ruce nebo [na okraji chodidla][11]) roste do výšky směrem proti pracovnímu nástroji nebo proti tlačící botě. Může působit potíže – tlačit nebo bolet.
  * **Hluboký mozol** roste do hloubky proti tlačícímu zdeformovanému drobnému kloubu nohy. 
      * Takový hluboký a bolestivý mozol se nazývá kuří oko _(kalus)_.
      * Nejčastěji vzniká v případě deformace nohy (příčně plochá noha nebo stařecké deformace prstů).
      * Často žádané chirurgické odstranění kuřího oka řeší problém pouze krátkodobě – do vytvoření nového mozolu.
      * Definitivním řešením kuřího oka je ortopedická úprava postiženého kloubu nebo zvláštní ortopedická vložka nebo celá bota.

{class="example"}

Často se tvoří _hyperkeratózy_ na zdeformovaných nohách po amputacích prstů pro [komplikace cukrovky][12]. Chirurgické ošetřování špatně prokrvené nohy _(diabetická noha)_ je vždy svízelné a dlouhodobé. Specializovaným pracovištěm na řešení těchto problémů je _podiatrie_.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Proč není dobré propichovat puchýř?
  2. Jaký smysl má tekutina uvnitř puchýře?
  3. Jak ošetřovat již protržený puchýř?
  4. Za jakých okolností je nutné si mozol ošetřovat?
  5. Proč chirurgické odstranění kuřího oka nevyřeší bolestivost při chůzi?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: nezhoubne_nadory
 [2]: uzliny
 [3]: pady_z_kola
 [4]: ochlazeni_spaleniny
 [5]: bakterie
 [6]: stadia_zanetu
 [7]: vyvoj_zanetu
 [8]: poraneni
 [9]: obuv
 [10]: zarustajici_nehty
 [11]: cert
 [12]: cukrovka

