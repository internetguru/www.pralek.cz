<?xml version="1.0" encoding="utf-8"?>
<body data-og-type="article" data-og-image="/files/preview/koutek/znamenko-bradavice-rakovina/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="znamenko-bradavice-rakovina" short="Znaménko, bradavice, rakovina" ctime="2009-02-28" mtime="2009-02-28">Mateřské znaménko, bradavice nebo rakovina</h>
  <!-- generated attribute kw by user_udpatekw.sh on 2019-01-10, do not edit -->
  <desc kw="kůže-podkoží, nádory, nezhoubné, zhoubné, prevence, krvácení, bolest">Různé kožní výrůstky jsou různě nebezpečné. Ploché mateřské znaménko může za určitých podmínek způsobit závažnou rakovinu. Bazaliom je takový typ rakoviny, který se může v kůži rozšiřovat, ale člověka nezahubí.</desc>
  <section>
    <h id="kdy_odstranit_materske_znamenko_neboli_pihu_ci_nevus">Kdy odstranit mateřské znaménko neboli pihu či névus</h>
    <desc>n/a</desc>
    <p>Mateřské znaménko, které mírně vystupuje nad povrch kůže, je vrozené, není chronicky (dlouhodobě) drážděné a nebývá poraněné, není nebezpečné. Bývá tmavší než okolní kůže a mohou z něj vyrůstat chlupy. Nikdy nesvědí ani nekrvácí, neroste. Mívá velikost několik milimetrů až centimetrů. Většinou působí jen kosmeticky – majitele hyzdí nebo zkrášluje. Pak <strong>není medicínský důvod takové znaménko odstraňovat</strong>.</p>
    <p>Jestli má majitel znaménka pocit, že ho znaménko hyzdí, může si jej <strong>nechat odstranit z kosmetického důvodu</strong>. Metodu odstranění doporučí odborný lékař (odpaření laserem nebo chirurgicky).</p>
    <p>Chronicky drážděné či opakovaně poraněné znaménko by se mohlo proměnit ve <a href="mytus_o_rakovine">zhoubný nádor</a>. Dráždění bývá nejčastěji okrajem prádla nebo páskem kalhot, nadměrným sluněním, poraněním při holení nebo při manuální práci. Mohl by tím vzniknout maligní melanom – velmi závažný a špatně léčitelný druh rakoviny kůže. Takové <strong>chronicky drážděné znaménko je vhodné odstranit</strong> a tím riziko nádoru definitivně zažehnat. Pověra že odstraněním může vzniknout rakovina je zcela nesmyslná.</p>
    <h id="bradavice_verruka_rakovinu_nezpusobi">Bradavice (verruka) rakovinu nezpůsobí</h>
    <desc>n/a</desc>
    <p>Bradavice je tuhý výrůstek na kůži barvy kůže nebo světlejší, na povrchu rozbrázděný. Nerostou z ní chlupy. Nejčastěji se vyskytují u dětí a mladých lidí na rukou a na nohou, někdy na loktech nebo na kolenou. Často se vyskytují mnohočetně. Bradavice jsou <a href="chripka">virového původu</a>, tedy jsou přenosné. Mohou se samy ztrácet a jinde vznikat. <strong>Bradavice nikdy nejsou nebezpečné</strong>, zhoubný nádor z nich nevznikne.</p>
    <p><a href="puchyr_mozol_kuri_oko">V kůži dlaní a chodidel a prstů</a> mechanicky překáží a tlačí až bolí, na hřbetech většinou jen hyzdí. Bradavice je vhodné nechat odstranit. Kožní lékař doporučí způsob odstranění (zvláštním přípravkem z lékárny nebo vypálení dusíkem). Chirurgické odstranění není vhodné vzhledem k častým obnovením (recidivám).</p>
    <h id="mekky_vyrustek_na_kuzi_fibrom_neni_nebezpecny">Měkký výrůstek na kůži (fibrom) není nebezpečný</h>
    <desc>n/a</desc>
    <p><a href="nezhoubne_nadory">Fibrom je nezhoubný nádor</a>; měkký nebolestivý kulovitý nebo dokonce stopkatý výrůstek na kůži kdekoli na těle. Vyskytují se ve středním a vyšším věku a bývají laicky nesprávně označovány jako bradavice, český výraz pro ně není (známé jsou fibromy v obličeji některých našich politiků). <strong>Fibromy nejsou nebezpečné</strong>. Mívají barvu kůže nebo jsou tmavší, nebolí ani nesvědí. Rostou z nich chlupy. Odstranění je možné z kosmetických důvodů.</p>
    <h id="podminky_za_kterych_je_ploche_materske_znamenko_nebezpecne">Podmínky, za kterých je ploché mateřské znaménko nebezpečné</h>
    <desc>n/a</desc>
    <p>Nebezpečné je tmavé znaménko v rovině kůže, které nově vzniklo nebo se jakkoli mění, svědí, z jedné strany se ztrácí a na druhou stranu roste nebo dokonce krvácí. Za těchto okolností <strong>může ploché mateřské znaménko <a href="nezhoubny_nebo_zhoubny_nador">způsobit rakovinu</a></strong>. Je třeba neprodleně vyhledat odborného lékaře a řídit se jeho doporučením.</p>
    <p>K aktivizaci (propuknutí nebezpečného stavu) plochého znaménka často vede <strong>nadměrné neřízené vystavování slunečnímu záření</strong> (stejně tak umělému solárnímu). Rovněž mechanické třeba jen jednorázové <strong>poranění plochého znaménka může být závažné</strong> a je třeba vyhledat lékaře.</p>
    <h id="bazaliom_dlouho_se_nehojici_stroupek_nebo_defekt_je_rakovina_kuze">Bazaliom, dlouho se nehojící stroupek nebo defekt, je rakovina kůže</h>
    <desc>n/a</desc>
    <p>Bazaliom je zarudlý svědící boláček, který se dlouho (až měsíce) nehojí a po zaschnutí na něm pevně lpí stroupek nebo šupinky kůže nebo se tvoří defekt v kůži. Vzniká ve středním a vyšším věku na částech těla (obličej, kštice, uši, krk, ramena), která jsou dlouhodobě (po léta) <a href="zasady_spravneho_opalovani">nadměrně vystavována slunci</a>. <strong>Bazaliom je kožní zhoubný nádor a nutně vyžaduje lékařské vyšetření</strong>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Za jakých podmínek je dobře odstranit mateřské znaménko?</li>
      <li>Je nebezpečné nově vzniklé mateřské znaménko?</li>
      <li>Je nebezpečné měnící se mateřské znaménko?</li>
      <li>Je nebezpečné svědící mateřské znaménko?</li>
      <li>Měsíce se nehojící boláček v obličeji staršího člověka může být zhoubný nádor?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
