<?xml version="1.0" encoding="utf-8"?>
<body data-fbcommentid="1859950310803998" data-type="article" data-image="/files/preview/koutek/telisko_v_oku/main.jpg" class="docinfo linklist" xml:lang="cs" ns="https://www.pralek.cz">
  <h ctime="2012-01-18" mtime="2012-01-18" author="Jaroslav Pavelka" authorid="jaroslav_pavelka" id="telisko_v_oku" short="Tělísko v oku">Cizí tělísko v oku</h>
  <!-- generated attribute kw by user_udpatekw.sh on 2020-02-26, do not edit -->
  <desc kw="úrazy, poranění">Cizí tělísko lze odstranit z oka svépomocí nebo vzájemnou pomocí. K odstranění smítka je vhodná navlhčená vatová ušní štětička nebo čistý růžek látkového kapesníku. V případě podezření na poranění oka nebo poranění rohovky je však nezbytné ošetření očním lékařem.</desc>
  <p>Nejčastěji ulpí cizí tělísko (jakékoli smítko, částečka prachu nebo muška) pod dolním víčkem oka (ve spojivkovém vaku). Cizí tělísko v oku tlačí nebo řeže. <strong>Výplach oka</strong> oční vodou může smítko vyplavit a <strong>vždy ulevuje podrážděnému oku</strong> i po odstranění smítka.</p>
  <ol>
    <li>Odstranění smítka zpod <em>dolního</em> víčka je velmi snadné, podobně jako odstranění viditelného smítka volně plovoucího na očním bělmu.</li>
    <li>Odstranění smítka zpod <em>horního</em> víčka je poněkud složitější, ale je rovněž možné, nejlépe vzájemnou pomocí.</li>
    <li>Uvíznutí smítka na rohovce či poleptání oka chemikálií může vést k poruše zraku. Jakékoli i drobné poranění rohovky vždy vyžaduje ošetření specialistou (očním lékařem – oftalmologem).</li>
  </ol>
  <p>Zcela jiným případem je takzvané <em>ječné zrno</em>. Jedná se o <a href="zanet">zánět vlasového váčku</a> řasy nejčastěji horního víčka. Onemocnění je zpočátku (dle stádia zánětu) bolestivé, kdy řezavá bolest pod víčkem napodobuje přítomnost cizího tělíska v oku. Vznik ječného zrna „z leknutí“ a jeho „léčení popliváním“ jsou samozřejmě lidové pověry. Zánět většinou ustoupí samovolně. V případě opakovaného výskytu ječného zrna je vhodné <a href="nalehavost_lekarskeho_vysetreni">vyšetření očním lékařem</a>.</p>
  <section>
    <h id="smitko_pod_dolnim_vickem">Smítko pod dolním víčkem</h>
    <desc>n/a</desc>
    <p>Smítko, které spadne do oka a zůstane volné, většinou následně splave pod dolní víčko. Vyjmutí smítka zpod dolního víčka je snadné. Po prostém oddálení dolního víčka je spojivkový vak přehledný a smítko bývá dobře přístupné. Smítko může následně i samovolně vyplavat zvýšeným slzením.</p>
    <p class="example">Malé dítě se smítkem v oku je dobré nechat si chvíli poplakat. Pláčem se zvýší pravděpodobnost samovolného vyplavení smítka z oka.</p>
    <h id="smitko_pod_hornim_vickem">Smítko pod horním víčkem</h>
    <desc>n/a</desc>
    <p>Cizí tělísko se může dostat pod horní oční víčko. Lze jej odstranit svépomocí. Podmínkou je však převrácení horního očního víčka:</p>
    <ol>
      <li>Oddálení horního víčka od oka tahem za řasy.</li>
      <li>Přiložení vhodného nástroje shora na oddálené víčko.</li>
      <li>Vyvrácení víčka přes nástroj směrem nahoru.</li>
    </ol>
    <p>Vhodným nástrojem k převrácení horního víčka může být vatová ušní štětička. Víčko většinou samo drží v převrácené poloze. Nyní je možné tělísko navlhčenou štětičkou snadno odstranit. Zamrkáním se poté víčko vrátí do původní polohy.</p>
    <p class="example">Velmi často se pod horní víčko dostane vypadlá oční řasa. V takovém případě často postačí přetažení horního víčka přes dolní a pozvolným sjetím je řasa zpod horního víčka odstraněna.</p>
    <h id="odstraneni_ciziho_teliska_z_povrchu_oka">Odstranění cizího tělíska z povrchu oka</h>
    <desc>n/a</desc>
    <p>Cizí tělísko plovoucí na očním bělmu lze šetrně odstranit rohem látkového kapesníku nebo navlhčenou štětičkou. K odstranění většinou postačí se tělíska nástrojem lehce dotknout.</p>
    <p>Pokud tělísko v oku pevně lpí a nelze jej snadno odstranit, existuje podezření na poranění oka nebo jeho okolí. V takovém případě je nutné oko zlehka zakrýt obvazem a zalepit obě oči (minimalizovat oční pohyby). Následně je nezbytné <a href="nalehavost_lekarskeho_vysetreni">ošetření očním lékařem</a>.</p>
    <h id="ostre_cizi_telisko_v_rohovce">Ostré cizí tělísko v rohovce</h>
    <desc>n/a</desc>
    <p>Cizí tělísko zaseknuté nebo pevně lpící v rohovce nad oční panenkou <strong>ohrožuje pacienta poruchou zraku</strong>. V případě poranění rohovky se bude rohovka (jako všechny tkáně lidského těla) hojit jizvou. Jizva rohovky však již nebude dokonale průhledná jako zdravá rohovka a nutně <strong>povede k trvalé poruše zraku</strong> nebo ke složité operaci oka – k transplantaci rohovky.</p>
    <p class="example">Panenka je sametově černá proto, že uvnitř oka je tma. Pouze na nevydařených fotografiích je panenka červená, protože je silným světlem fotoblesku osvíceno červené (bohatě prokrvené) oční pozadí (sítnice).</p>
    <h id="poleptani_oka">Poleptání oka</h>
    <desc>n/a</desc>
    <p>K nejzávažnějším úrazům s ohrožením zraku patří poleptání oka (poleptání rohovky). Časté je poleptání oka vápnem při zednických pracích nebo kyselinou či zásadou v laboratořích.</p>
    <p class="important">Při poleptání oka je první pomocí vyplachování oka čistou vodou (nebo v lékárně zakoupenou oční vodou) nepřetržitě až do převzetí péče oftalmologem.</p>
    <p class="example">Laický pokus o neutralizaci poleptaného oka je zcela nevhodný – nikdy totiž nelze odhadnout množství leptající látky v oku.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím je vhodné odstranit tělísko ze spojivkového vaku?</li>
      <li>Jak lze odstranit tělísko zpod horního víčka?</li>
      <li>Jaká je první pomoc v případě pevně lpícího tělíska v oku?</li>
      <li>Čím je nebezpečné tělísko zaseknuté v oční rohovce?</li>
      <li>Jaká je první pomoc v případě poleptání oka?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
