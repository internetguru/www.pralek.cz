<?xml version="1.0" encoding="utf-8"?>
<body data-fbcommentid="1859859510813078" data-type="article" data-image="/files/preview/koutek/bolest_zaludku/main.jpg" class="docinfo linklist" xml:lang="cs" ns="https://www.pralek.cz">
  <h ctime="2011-05-30" mtime="2011-05-30" author="Jaroslav Pavelka" authorid="jaroslav_pavelka" id="bolest_zaludku" short="Bolest žaludku">Žaludeční potíže: bolest žaludku</h>
  <!-- generated attribute kw by user_udpatekw.sh on 2020-04-26, do not edit -->
  <desc kw="žaludek, břicho, zvracení, strach, strava-zažívání, teplota, zánět, mikroorganizmy">Správnou životosprávou lze předejít vzniku různých onemocnění žaludku včetně žaludečního vředu. Žaludeční problémy souvisí často se stresem. Podmínkami zažívací pohody jsou zvládnutí vlastní psychiky a správné stravovací návyky.</desc>
  <p>Žaludek je součást trávící soustavy přímo navazující na jícen. Je uložen v nadbřišku v horní části břicha, uprostřed mezi dolním koncem hrudníku a pupkem. Slouží k dočasnému uložení spolykané potravy a k jejímu promísení hlavně s kyselinou solnou (HCl), která se tvoří v žaludeční stěně. V žaludku pokračuje trávicí proces započatý již v ústech.</p>
  <p>Existuje přímá souvislost mezi žaludečními potížemi a psychikou (strach, hněv, stres, hrůza, děs). <a href="stravovaci_navyky">Bezvadně fungující trávení</a> je podmíněno duševní pohodou. Jakýkoli nezvládnutý strach se projeví různými <a href="funkcni_poruchy_traveni">zažívacími problémy</a>. Známé rčení „ležet někomu v žaludku“ má bezpochyby původ v nepříjemném pocitu v žaludku v souvislosti s nějakými starostmi nebo problémy.</p>
  <section>
    <h id="paleni_zahy">Pálení žáhy</h>
    <desc>n/a</desc>
    <p>Pálení žáhy je způsobeno <strong>průnikem žaludečního obsahu zpět do dolní části jícnu</strong>. V jícnu pak kyselina pálí (na rozdíl od žaludku, který je na kyselinu uzpůsobený). Žaludek vždy reaguje na nedostatek žaludečních šťáv jejich zvýšenou tvorbou.</p>
    <p>Prevence a obrana proti pálení žáhy spočívá v dodržování pravidel:</p>
    <ol>
      <li>Dobré je <strong>vyvarovat se jídel, která k pálení žáhy vedou</strong>. To bývá individuální; nejčastěji teplé nebo čerstvé kynuté těsto, silný čaj nebo bílé víno.</li>
      <li>Jestli už pálení žáhy nastane, není dobré ležet. Vodorovná poloha průnik žaludečního obsahu do jícnu usnadňuje.</li>
      <li>Zásadně je nutné nezvyšovat nitrobřišní tlak (nemačkat si břicho), aby nebyl další obsah žaludku mechanicky tlačen zpět do jícnu.</li>
    </ol>
    <p>Pálení žáhy není způsobeno nadměrnou tvorbou kyseliny solné, proto je nesprávné při pálení žáhy užívat léky tlumící produkci kyseliny solné nebo kyselinu neutralizující. Žaludek by reagoval její zvýšenou tvorbou. Lepší je sednout si do pohodlného křesla a uvolnit břicho. Pálící kyselinu lze třeba opakovaně spláchnout do žaludku jakýmkoli příjemným nápojem.</p>
    <p>Opakované dlouhodobé pálení žáhy po různých jídlech bývá spojeno se zvláštní brániční kýlou <em>(hiátová hernie)</em>. Tuto kýlu odhalí vyšetření žaludku a následná operace zbaví pacienta potíží.</p>
    <h id="bolest_zaludku_se_zvracenim_teplotou_a_prujmem">Bolest žaludku se zvracením, teplotou a průjmem</h>
    <desc>n/a</desc>
    <p>Prudký <a href="zanet">zánět žaludku a střeva</a> <em>(akutní gastroenteritida)</em> začíná většinou zvracením, na které navazují průjmy. <a href="mikroorganizmy">Bakteriální</a> zánět žaludku (projevuje se zvracením) bývá spojen s bakteriálním zánětem střeva (projevuje se průjmem). Onemocnění trvá většinou několik dnů.</p>
    <p>Příznaky gastroenteritidy jsou:</p>
    <ul>
      <li>celková slabost,</li>
      <li><a href="teplota">zvýšená teplota</a>,</li>
      <li>bolesti břicha (<a href="zanet_slinivky">zánět slinivky břišní</a>, <a href="slepak">zánět slepého střeva</a>),</li>
      <li>zvýšená únavnost (jakákoli činnost více unavuje),</li>
      <li>křeče v břiše <em>(tenezmy)</em> s následnou průjmovitou stolicí,</li>
      <li>zvýšená plynatost.</li>
    </ul>
    <p>Léčení prudkého zánětu žaludku a střeva spočívá <strong>v úplné hladovce a příjmu dostatečného množství neslazených tekutin</strong>. Cukr je totiž potravou pro choroboplodné mikroorganizmy. V případě úporného zvracení (neudržení tekutin v žaludku) může být někdy nutné (zvláště u malých dětí a starých lidí) podání tekutin <a href="lekove_formy">infuzní formou</a>.</p>
    <p>Uzdravení gastroenteritidy mohou urychlit tablety živočišného uhlí (pokud se udrží v žaludku), neboť na sebe navazují jedy vznikající působením choroboplodných mikroorganizmů. Někdy bývá nutné <a href="antibiotika">nasazení antibiotik</a>.</p>
    <p>Dlouhodobý zánět žaludku <em>(chronická gastritida)</em> je onemocnění, které se projevuje různými velmi neurčitými příznaky, jako jsou:</p>
    <ul>
      <li>nadměrná plynatost,</li>
      <li>nechutenství,</li>
      <li>zácpa,</li>
      <li>tlak nebo občasná bolest v nadbřišku.</li>
    </ul>
    <p>Určité období vývoje chronické gastritidy může být dokonce zcela bezpříznakové. Správnou diagnózu určí odborný lékař vyšetřením žaludku <em>(gastroskopií)</em>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím je způsobeno pálení žáhy?</li>
      <li>Co je dobré dělat proti pálení žáhy?</li>
      <li>Jak se projevuje prudký zánět žaludku?</li>
      <li>Jak se projeví, je-li zánětem více postižen žaludek nebo střevo?</li>
      <li>Jaké jsou zásady léčení prudkého zánětu žaludku a střeva?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>
</body>