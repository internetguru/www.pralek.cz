
{data-fbcommentid="1859902647475431" data-type="article" data-image="/files/preview/koutek/mocove_kameny/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-08-13" mtime="2020-08-29" data-top="926" author="Jaroslav Pavelka" id="mocove_kameny" short="Močové kameny"}

# Močové kameny a ledvinová kolika

{kw="ledviny, moč, kolika, prevence, neúrazové, krvácení, zvracení, zánět"}

V močovém ústrojí mohou vzniknout kameny. Tlakem moči a prodíráním se kamenu močovodem pak může vzniknout ledvinová kolika. 

{class="example"}

V bederní oblasti jsou uloženy 2 ledviny, ve kterých se tvoří moč. Z ledvinové pánvičky (dutina uvnitř ledviny) průběžně odtéká moč dvěma močovody [do močového měchýře][1]. Zde se moč shromažďuje a při močení je močovou trubicí vypuzena ven z těla. 

Močí jsou z těla odstraňovány zplodiny látkové přeměny. Aby ledviny správně fungovaly, je třeba, aby v těle bylo [dostatek tekutin][2]. V případě nedostatku tekutin jsou ledviny přetěžovány a tvorba moči je velmi náročná. **V příliš koncentrované moči se snadno vytvoří kameny nebo [zánět][3].** 

{id="problem\_ledvinovych\_kamenu"}

## Problém ledvinových kamenů 

Za určitých podmínek se v ledvinové pánvičce může vytvořit kámen. Dokud netlačí na okolní tkáně, nemusí působit potíže. Časem se mění a podle podmínek se může zvětšovat, nebo se uvolní a dostane se do močovodu. 

Podrážděním nebo poškozením močovodu může kámen způsobit [krvácení do moče][4]. Jestliže kámen ucpává močovod a zabraňuje odtoku moči z ledviny, je postupně protlačován nebo někde uvízne. Tím kámen způsobí ledvinovou koliku. 

{class="important"}

**Ledvinová kolika je krutá nesnesitelná bolest** vyzařující z beder jednostranně do třísla nebo do stehna. Kolika je většinou [doprovázená zvracením][5]. Bolest přinutí pacienta okamžitě [vyhledat lékařskou pomoc][6]. 

{id="leceni\_ledvinovych\_kamenu"}

## Léčba a prevence ledvinových kamenů 

Kámen v močovém měchýři nemusí dlouho působit žádné potíže a může narůst do velkých rozměrů. Metodu odstranění močových kamenů určí individuálně urolog (lékař, který se zabývá léčením močových cest). Možností je více od rozpouštění, stažení, rozbití nebo operační odstranění kamenů. 

Vzniklý kámen v pánvičce ledviny lze tedy rozbít. Zvláštním ultrazvukovým přístrojem je řízená rázová vlna, která je směrována přesně na kámen. Ten je postupnými výboji rozdrcen. Proces je nebolestivý a okolní tkáně nijak netrpí. 

{class="important"}

Kdo jednou zažije ledvinovou koliku, dělá všechno pro to, aby se již neopakovala. [Vhodná životospráva][7] a **úměrné [množství různých tekutin][8]** většinou zajistí proplachování močových cest a **zamezí tvorbě nových kamenů**. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Je pro ledviny zátěží nadbytek nebo nedostatek tekutin? 
  2. Čím je způsobena ledvinová kolika? 
  3. Jaké jsou možnosti léčení ledvinových kamenů? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: mocova_infekce
 [2]: teplota
 [3]: bakterie
 [4]: mytus_o_rakovine
 [5]: travici_potize
 [6]: nalehavost_vysetreni
 [7]: zdrave_traveni
 [8]: prijem_tekutin

