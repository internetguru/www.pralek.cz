<?xml version="1.0" encoding="utf-8"?>
<body data-fbcommentid="1859880254144337" data-type="article" data-image="/files/preview/koutek/komplikace_vredu/main.jpg" class="docinfo linklist" xml:lang="cs" ns="https://www.pralek.cz">
  <h ctime="2011-07-31" mtime="2011-07-31" data-top="948" author="Jaroslav Pavelka" id="komplikace_vredu" short="Komplikace žaludečních vředů">Komplikace žaludečního a dvanáctníkového vředu, rakovina žaludku</h>
  <!-- generated attribute kw by user_updatekw.sh on 2021-12-06, do not edit -->
  <desc kw="žaludek, krvácení, nevolnost, zvracení, krev, břicho, nádory, zhoubné, strava-zažívání">Žaludeční vředy jsou v současnosti snadno léčitelným onemocněním. Komplikace vředové choroby žaludku a dvanáctníku však mohou vést k ohrožení života. Vznikají nejčastěji následkem zanedbání příznaků a neléčením vředové choroby. Jedině rozeznání a okamžité odborné řešení vzniklých komplikací může pacientovi zachránit život.</desc>
  <section>
    <h id="zvraceni_krve_hematemeza">Zvracení krve (hemateméza)</h>
    <desc>n/a</desc>
    <p>Zvracení velkého množství krve <em>(hemateméza)</em> je velmi závažné, život ohrožující onemocnění (nezaměňovat s příměsí <a href="tlak_zaludku">malého množství krve ve zvratcích</a>). Je nezbytné <a href="nalehavost_vysetreni">neprodleně vyhledat lékařské ošetření</a>; nejlépe formou RLP.</p>
    <p>Hemateméza může mít dvě příčiny:</p>
    <ol>
      <li>
        Zvracení tepenné krve při vředové chorobě svědčí pro poškození tepny <a href="zaludecni_vredy">žaludečním vředem</a> <em>(ulcus ventriculi penetrans)</em>. 
        <ul>
          <li>Tepenná krev plní žaludek a následuje okamžité reflexní <strong>zvracení velkého množství jasně červené krve</strong>.</li>
          <li>Tepenná krev v žaludku může nějaký čas zůstat. Dojde k jejímu natrávení a zvratky již nebudou jasně červené.</li>
        </ul>
      </li>
      <li>Zvracení žilní krve může znamenat krvácení z prasklé jícnové <a href="varixy">křečové žíly</a> <em>(varix)</em>. Jícnové varixy doprovázejí závažná onemocnění jater (nejčastěji cirhózu jater) a často se projeví právě až dramatickým krvácením.</li>
    </ol>
    <h id="dehtovite_cerna_stolice">Dehtovitě černá stolice</h>
    <desc>n/a</desc>
    <p>Dehtovitě černá stolice <em>(melaena nebo také meléna)</em> je známkou <strong>prudkého krvácení do horní části zažívací trubice</strong> (nejčastěji žaludečního vředu, nádoru žaludku nebo <a href="rakovina_streva">rakoviny střeva</a>). Krev prošlá zbytkem zažívací trubice se promění v černou dehtovitou hmotu podobnou kolomazi.</p>
    <p>Jedná se o závažné, život ohrožující onemocnění. Okamžité vyhledání lékařské pomoci je nezbytné, nejlépe formou RLP.</p>
    <h id="prudka_bolest_bricha_v_nadbrisku">Prudká bolest břicha v nadbřišku</h>
    <desc>n/a</desc>
    <p>Prudká náhle vzniklá <a href="slepak">bolest břicha</a> v nadbřišku při vředové chorobě může být známkou <strong>proděravění žaludečního vředu</strong> <em>(ulcus ventriculi perforans)</em>. Žaludeční vřed se může prohlubovat až prostoupí celou žaludeční stěnou a tím vznikne otvor v žaludku. Žaludeční obsah (včetně kyseliny solné) se vylije do dutiny břišní což způsobí náhlou <a href="pankreatitida">velmi prudkou bolest v nadřišku</a>.</p>
    <p class="example">Každý pacient popisuje bolest při proděravění žaludečního vředu slovy „jako když mi vrazí do břicha nůž“.</p>
    <p>Bolest se postupně rozšiřuje po celém břiše. Jedná se o vážnou komplikaci žaludečního nebo dvanáctníkového vředu. Neodkladné lékařské vyšetření je nezbytné, jedině včasná operace může pacientovi zachránit život a navrátit zdraví.</p>
    <h id="dlouhodobe_pobolivani_nadrisku_s_nechutenstvim">Dlouhodobé pobolívání nadřišku s nechutenstvím</h>
    <desc>n/a</desc>
    <p>Existuje souvislost rakoviny žaludku s neléčenou vředovou chorobou a dlouhodobě s <a href="zdrave_traveni">nesprávnými stravovacími návyky</a>, stejně jako s nevyváženou psychikou.</p>
    <p><strong>Rakovina žaludku</strong> se v počátku projevuje jako neurčitá bolest v nadbřišku, často jen jako pocit na zvracení nebo <a href="tlak_zaludku">pocit těžkého žaludku</a>. Typické příznaky rakoviny žaludku se objevují až v rozvinutějším stádiu nemoci. Mezi ně patří:</p>
    <ul>
      <li>ztráta nebo změna chuti k jídlu,</li>
      <li>odpor k masu,</li>
      <li>častá nevolnost,</li>
      <li>hubnutí,</li>
      <li>zvýšená únavnost.</li>
    </ul>
    <p>Pro úspěšnou léčbu je nezbytně nutné, aby rakovina byla odhalena co nejdříve. Vyšetření žaludku na specializovaném pracovišti jasně určí diagnózu a odborný lékař doporučí nejvhodnější způsob léčení.</p>
    <p>Nejvíce jsou rakovinou žaludku ohroženi muži nad 50 let, s <a href="zaludecni_vredy">chronickým vředovým onemocněním</a>, s opakovanými záněty žaludku a lidé s potvrzenou přítomností bakterie způsobující <a href="zaludecni_vredy">žaludeční vředy</a> <em>(helikobakter pyroli)</em>.</p>
    <p>Rakovina žaludku je velmi vážnou nemocí, ale je-li včas odhalena, lze ji zcela vyléčit.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím je způsobeno zvracení velkého množství krve?</li>
      <li>Co je meléna?</li>
      <li>Které faktory vedou ke vzniku rakoviny žaludku?</li>
      <li>Jaké jsou počáteční projevy rakoviny žaludku?</li>
      <li>Jaké jsou projevy rozvinutého stádia rakoviny žaludku?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>