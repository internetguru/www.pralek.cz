<?xml version="1.0" encoding="utf-8"?>
<body data-fbcommentid="1859906797475016" data-type="article" data-image="/files/preview/koutek/nalehavost_lekarskeho_vysetreni/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-12-03" mtime="2010-12-03" author="Jaroslav Pavelka" id="nalehavost_vysetreni" short="Naléhavost vyšetření">Naléhavost vyhledání lékařské péče</h>
  <desc kw="úraz, krvácení, spáleniny, zlomeniny, angína, vykloubení, zánět">
    Úrazy a ostatní poruchy zdraví mají různý stupeň naléhavosti a způsob řešení od technické první pomoci přes hospitalizaci až po rehabilitaci.
  </desc>
  <section>
    <h id="nutnost_okamziteho_reseni">
      Nutnost okamžitého řešení
    </h>
    <desc>
      n/a
    </desc>
    <ul>
      <li>Při <strong>ohrožení života</strong> je vždy nejprve nutná
        <ol>
          <li>okamžitá <em>technická první pomoc</em> (přerušit kontakt zraněného se zdrojem elektrického proudu, vytažení tonoucího z vody, vyproštění zraněného z hořícího auta a podobně).
          </li>
          <li>V případě vymizení základních životních funkcí (vědomí, tep) <a href="resuscitace">zahájit oživování</a> <em>(resuscitaci)</em>. Úspěšnost resuscitace je závislá na včasnosti jejího zahájení.
          </li>
          <li>Zároveň je třeba neprodleně <a href="zachranka">zavolat záchranku</a>.
          </li>
        </ol>
      </li>
      <li>Při <strong>prudkém krvácení</strong> (krvácení z velké tepny) je nutné
        <ol>
          <li>neprodleně zastavit krvácení (nejlépe stlačením tepny nebo přiložením tlakového obvazu). Z přerušené stehenní tepny by mohl poraněný vykrvácet už během 1 minuty.
          </li>
          <li>Bezprostředně je nutné zavolat záchranku.
          </li>
        </ol>
      </li>
      <li>Každou <strong>spáleninu</strong> je nutné
        <ol>
          <li>
            <a href="ochlazeni_spaleniny">okamžitě ochladit</a>. Kůže je vynikající tepelný izolátor a teplo proniká do hloubky pomalu a postupně. Bezprostřední chlazení podstatně <strong>snižuje závažnost úrazu</strong> i jeho následky.
          </li>
          <li>Zavolat záchranku, pokud je spálenina závažná (rozsáhlá). Běžné drobné spáleniny jsou léčeny na chirurgických ambulancích, závažné na specializovaných klinikách.
          </li>
        </ol>
      </li>
      <li>
        <strong><a href="telisko_v_oku">Poleptání oka</a></strong> je nutné
        <ol>
          <li>neprodleně řešit opakovanými výplachy oka čistou vodou nebo lépe oční vodou.
          </li>
          <li>Následně je třeba zavolat záchranku nebo zraněného co nejrychleji dopravit na oční oddělení spádové nemocnice.
          </li>
          <li>Oko je třeba vyplachovat až do předání pacienta lékaři z důvodu minimalizace poruchy zraku způsobené následným jizvením rohovky.
          </li>
        </ol>
      </li>
    </ul>
    <h id="nutnost_resit_behem_minut">
      Nutnost řešit během minut
    </h>
    <desc>
      n/a
    </desc>
    <ul>
      <li>Prudká <strong><a href="mocove_kameny">ledvinová kolika</a></strong> je velmi bolestivá, proto je nutné
        <ol>
          <li>užít <a href="analgetika">lék proti bolesti</a> a
          </li>
          <li>pokud bolesti neustoupí, zavolat záchranku.
          </li>
        </ol>
      </li>
      <li>Při vykloubení velkých kloubů a deformujících <a href="zlomeniny">zlomeninách dlouhých kostí</a> (končetina má změněný tvar) je nutné
        <ol>
          <li>zavolat záchranku.
          </li>
          <li>Postižený <strong>nesmí brát léky proti bolesti, jíst ani pít</strong> (pro případ operačního řešení).
          </li>
        </ol>
      </li>
    </ul>
    <h id="nutnost_resit_behem_hodiny">
      Nutnost řešit během hodiny
    </h>
    <desc>
      n/a
    </desc>
    <ul>
      <li>Bolesti břicha v souvislosti s <a href="urazove_boule">pohmožděním břicha</a>,
      </li>
      <li>bolesti břicha neznámého původu (např. <a href="slepak">slepák</a> nebo <a href="ileus">střevní neprůchodnost</a>),
      </li>
      <li>bolestivá <a href="kyla">zatvrdlá kýla</a>,
      </li>
      <li>
        <a href="zlomeniny">zlomeniny kostí</a> bez deformace,
      </li>
      <li>
        <a href="spolknute_predmety">spolknuté nebezpečné předměty</a>,
      </li>
      <li>
        <a href="otres_mozku">úrazy hlavy</a>,
      </li>
      <li>
        <a href="nezhoubne_nadory">bolestivé (zánětlivé) bouličky</a>.
      </li>
    </ul>
    <p class="important">
      Všechny výše jmenované stavy se řeší na chirurgickou ambulanci. Postižený <strong>nesmí brát léky proti bolesti, jíst ani pít</strong> z důvodu zkreslení příznaků nemoci nebo pro případ eventuálního operačního řešení.
    </p>
    <ul>
      <li>
        <a href="mrtvice">Cévní mozková příhoda</a> je řešena na neurologii.
      </li>
      <li>
        <a href="srdecni_infarkt">Infarkt</a> je léčen na interně nebo lépe na kardiologii.
      </li>
      <li>
        <a href="teplota">Vysoké teploty</a> a křeče z teploty u dětí <em>(febrilní křeče)</em> jsou v kompetenci dětského lékaře.
      </li>
    </ul>
    <h id="osetreni_do_6_hodin">
      Ošetření do 6 hodin
    </h>
    <desc>
      n/a
    </desc>
    <ul>
      <li>Krvavé <strong>poranění nosu nebo ušního boltce</strong> bude ošetřeno na oddělení ORL.
      </li>
      <li>
        <strong>Poranění genitálií</strong> bude ošetřeno na urologii resp. gynekologii.
      </li>
      <li>
        <strong><a href="telisko_v_oku">Poranění oka</a> či očního víčka</strong> bude ošetřeno na očním oddělení <em>(oftalmologie)</em>.
      </li>
      <li>Všechny ostatní <a href="poraneni">rány vyžadující ošetření</a> (včetně poranění rtů a jazyka) budou ošetřeny na chirurgické ambulanci.
      </li>
    </ul>
    <h id="osetreni_nasledujici_pracovni_den_dopoledne">
      Ošetření následující pracovní den dopoledne
    </h>
    <desc>
      n/a
    </desc>
    <ul>
      <li>
        <a href="osetreni_puchyre">Puchýř</a>, <a href="nezhoubne_nadory">nebolestivá boulička</a>, <a href="onemocneni_slach">bolesti šlach a kloubů</a>, <a href="poraneni_svalu">natažený či natržený sval</a>, <a href="vyron_kotniku">podvrtnutý kotník</a> a <a href="hemoroidy">krvácení z konečníku</a> budou vyšetřeny na chirurgické ambulanci.
      </li>
      <li>
        <a href="angina">Bolest v krku, angína</a>, problémy s ušima, nosem a <a href="ryma">rýma</a> budou vyšetřeny na oddělení ORL.
      </li>
      <li>Projevy <a href="vyvoj_zanetu">zánětu</a>, <a href="kasel">kašel</a>, <a href="bolesti_v_zadech">bolest v zádech</a>, <a href="teplota">teplota</a>, <a href="chripka">chřipka</a>, <a href="travici_potize">zvracení a průjmy</a> budou vyšetřeny u příslušného praktického lékaře.
      </li>
      <li>
        <a href="mocova_infekce">Zánět močového měchýře</a>, <a href="prostata">zvětšená prostata</a> a ostatní urologické problémy ošetřuje urolog.
      </li>
      <li>Nebolestivé různě barevné změny kůže, <a href="plisne_kuze">rozpraskané paty</a>, zhrubělé vysoké nehty ošetřuje dermatolog – lékař na kožním oddělení.
      </li>
    </ul>
    <p class="important">
      Jedná se o problémy, které je nejlépe vyšetřit následující pracovní den dopoledne. V pohotovostní službě totiž <strong>nelze věnovat pacientovi maximální péči</strong> včetně kompletního laboratorního vyšetření.
    </p>
    <p>
      Je dobré dlouho neodkládat vyšetření pro potíže, které pacienta obtěžují nebo zneklidňují. <a href="nezhoubny_nebo_zhoubny_nador">Strach z rakoviny</a> vede bohužel mnohdy k nesmyslnému a nebezpečnému odkládání lékařského vyšetření s fatálními následky.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>V čem spočívá technická první pomoc?
      </li>
      <li>Za jak dlouho může člověk vykrvácet z přerušené stehenní tepny?
      </li>
      <li>Proč při bolestech břicha nesmí pacient brát léky proti bolesti, jíst ani pít?
      </li>
      <li>Na jakém oddělení bude ošetřeno krvavé poranění nosu?
      </li>
      <li>Proč není dobré dávat přednost pohotovostnímu ošetření u onemocnění, které snese odklad do následujícího pracovního dne?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
