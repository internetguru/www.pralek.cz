<?xml version="1.0" encoding="utf-8"?>
<body data-fbcommentid="1859883900810639" data-type="article" data-image="/files/preview/koutek/krevni_tlak/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-03-27" mtime="2019-11-14" data-top="979" author="Jaroslav Pavelka" id="krevni_tlak" short="Krevní tlak">Měření a vyhodnocení krevního tlaku</h>
  <!-- generated attribute kw by user_updatekw.sh on 2021-11-10, do not edit -->
  <desc kw="srdce, cévy, krev, prevence, zdravý životní styl, tlakoměr, točení hlavy">Opakovaně naměřené hodnoty krevního tlaku se liší v závislosti nejen na zdravotním stavu, ale i na podmínkách měření.</desc>
  <p>Srdce pumpuje krev – žílami ji nabírá a <a href="srdecni_infarkt">tepnami ji rozvádí zpět do celého těla</a>. K zachování směru toku krve slouží <a href="varixy">chlopně jakožto jednosměrné ventily</a>.</p>
  <ul>
    <li>Při <strong>stažení srdeční komory</strong> <em>(systola)</em> je krev vypuzena díky chlopním jedním směrem do tepen.</li>
    <li>Při <strong>uvolnění srdeční komory</strong> <em>(diastola)</em> se průchodnost chlopní vymění. Krev je z opačného směru nasávána ze žil.</li>
  </ul>
  <p class="example">Rozdíl tlaků mezi systolou a diastolou se přenáší na tepny. Tím je akce srdeční <em>(puls)</em> měřitelná na všech hmatných tepnách, např. na palcové straně zápěstí.</p>
  <p><strong>Krevní tlak je vyjádřený dvěma čísly</strong>: systolický tlak (vyšší hodnota) a diastolický tlak (nižší hodnota). K měření krevního tlaku slouží přístroj zvaný <em>tonometr</em> (česky tlakoměr).</p>
  <section>
    <h id="tonometry">Typy a rozdíly mezi tonometry</h>
    <desc>Na trhu jsou k dostání různé přístroje k měření tlaku krve. Původní tonometry byly rtuťové, kde se tlak krve se měřil vytlačenou výškou sloupce rtuti.</desc>
    <p class="example"><strong>Jednotka k měření krevního tlaku je „mm Hg“</strong> (milimetry rtuťového sloupce). Ta je dodnes používaná i u modernějších digitálních tonometrů.</p>
    <p>Existují tři základní typy tonometrů:</p>
    <ul>
      <li>rtuťový tonometr,</li>
      <li>digitální tonometr s manžetou na paži a</li>
      <li>digitální tonometr s manžetou na zápěstí.</li>
    </ul>
    <p>Rozdíly mezi jednotlivými přístroji jsou cenové, vzhledové, jestli jsou s displejem nebo s ručičkou, s ručním nebo elektrickým kompresorem atd. Každý typ tonometru však naměří <strong>ve stejný okamžik na shodné končetině identické hodnoty</strong>.</p>
    <h id="kolisani">Kolísání krevního tlaku u zdravého člověka je normální</h>
    <desc>Mnoho lidí vlastní tonometr a často se podivují nad <strong>rozdíly naměřených hodnot</strong> a považují svůj přístroj za porouchaný nebo nekvalitní.</desc>
    <p>Za normální se u mladého zdravého člověka považuje hodnota kolem 120/80 mm Hg, která může kolísat mezi 100/50 až 180/100 mm Hg. Dočasné <strong>zvýšení krevního tlaku</strong> je způsobeno:</p>
    <ul>
      <li>okamžitou poptávkou organizmu po živinách a kyslíku,</li>
      <li>potřebou odvést zplodiny látkové výměny (ze svalů po námaze),</li>
      <li>v souvislosti s psychikou (strach, hněv, rozčílení, vzrušení).</li>
    </ul>
    <p>Krátkodobě <strong>nízkou hodnotu krevního tlaku</strong> naměří zdravý člověk v klidu, v pohodě, dobře naladěný. Nervově labilní člověk si může v souvislosti s nějakou vzpomínkou nebo představou způsobit nadměrný <a href="kolaps">pokles tlaku s následným kolapsem</a>.</p>
    <h id="podminky_mereni">Podmínky správného měření krevního tlaku</h>
    <desc>Správné měření krevní tlaku vyžaduje dodržení určitých podmínek. Jejich porušení vyžaduje opakované měření, a to na téže končetině.</desc>
    <p class="important">Z důvodu různého odstupu pažních tepen od srdeční tepny bývá <strong>tlak na pravé a levé paži různý</strong>.</p>
    <p>Čidlo tonometru považuje všechny tlakové změny přenesené na končetinu za pulsaci tepny. Aby naměřené hodnoty odpovídaly skutečnému stavu organizmu, musí být tonometr ve stejné výšce jako manžeta a měřený člověk:</p>
    <ul>
      <li>sedí klidně a nečinně,</li>
      <li>nemluví, nekašle, nesmrká, nekýchá, nejí, nepije a podobně,</li>
      <li>pravidelně a klidně dýchá,</li>
      <li>má uvolněnou končetinu s manžetou na stole nebo na klíně.</li>
    </ul>
    <h id="hypertenze">Vysoký krevní tlak – hypertenze</h>
    <desc>Opakované vyšší systolické hodnoty vyžadují poradu s lékařem. U zvýšené diastolické hodnoty je <a href="nalehavost_vysetreni">návštěva lékaře nezbytná</a>.</desc>
    <p>Mladí lidé mívají systolickou hodnotu 120 až 130 mm Hg, starší lidé i vyšší. Tato hodnota se mění během let, během dne i během okamžiku. <strong>Teprve až opakované vyšší hodnoty mohou znamenat hypertenzi</strong> a vyžadují poradu s lékařem.</p>
    <p><strong>Diastolická hodnota musí být vždy menší než 100 mm Hg.</strong> Je-li vyšší než 100 mm Hg, jedná se o hypertenzi a <strong>návštěva lékaře je nezbytná</strong>.</p>
    <p>Existuje řada typů léků na snížení vysokého tlaku krve. Prvním a účinným krokem je snížení příjmu soli.</p>
    <h id="hypotenze">Nízký krevní tlak – hypotenze</h>
    <desc>O hypotenzi se jedná, pokud se projevuje a <strong>obtěžuje svými projevy</strong> jako je např. sklon k omdlívání a točení hlavy. Naměřené hodnoty mohou být i pod 100/50 mm Hg.</desc>
    <p>Existují léky ke zvýšení tlaku krve. Většinou však postačí pití silného dobrého čaje, kávy či kofeinových nápojů.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jak je označována hodnota tlaku krve v okamžiku stažení srdeční komory?</li>
      <li>Co je puls hmatný na tepnách?</li>
      <li>Jaký typ tonometru je nejlepší?</li>
      <li>Čím je dočasně zvyšován krevní tlak?</li>
      <li>Jakým nejjednodušším způsobem lze snížit vysoký krevní tlak?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>