
{data-fbcommentid="1859938664138496" data-type="article" data-image="/files/preview/koutek/resuscitace-ozivovani/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-04-20" mtime="2019-11-14" author="Jaroslav Pavelka" authorid="jaroslav_pavelka" id="resuscitace-ozivovani" short="Resuscitace"}

# Resuscitace neboli oživování

<!-- generated attribute kw by user_updatekw.sh on 2020-09-22, do not edit -->

{kw="porucha vědomí, dýchání, poranění, kolaps, první pomoc, srdce"}

V případě vyhasnutí základních životních funkcí zachrání život neodkladné zahájení srdeční masáže ještě před příjezdem lékaře.

Oživování (resuscitace) je náhrada vymizelých nebo snížených **základních životních funkcí**, tj. akce srdeční a dýchání. Nejčastější příčiny vymizení základních životních funkcí jsou:

  * [úraz hlavy][1],
  * [vdechnutí cizího tělesa][2],
  * poranění elektrickým proudem,
  * tonutí,
  * [srdeční infarkt][3] a
  * těžká otrava.

{id="rozpoznani\_vymizeni\_zakladnich\_zivotnich\_funkci"}

## Rozpoznání vymizení základních životních funkcí

V případě zástavy srdeční akce a bezdeší je třeba neprodleně zahájit oživování.

Zástava srdce
:   Vymizení tepu na velkých tepnách (po stranách krku) nebo vymizení normálně hmatného úderu srdečního hrotu pod levým prsem.

Zástava dechu
:   Chybí dýchací pohyby patrné pohledem (v nádechu se zvedá hrudník u žen a břicho u mužů) a není cítit dech na přiložených hřbetech prstů k ústům a nosu postiženého.

Celkově bledý obličej nabývá nádech domodra. Zvláště modrají rty, nos, uši a brada. Barva se mění z důvodu vyčerpání zásoby kyslíku v krvi. Původně okysličená krev byla jasně červená a dávala přirozenou barvu sliznicím a prosvítala i kůží. Vyčerpáním kyslíku krev tmavne.

{class="important"}

Zkolabovaný člověk se zachovanými základními životními funkcemi (to je dýchání a akce srdeční) resuscitaci nepotřebuje. Jeho rty mají normální barvu.

{id="proces\_ozivovani\_zivotni_funkce"}

## Proces oživování při vymizení základních životních funkcí

Proces oživování při zástavě srdeční akce a bezdeší spočívá v uvolnění dýchacích cest a popřípadě v následné resuscitaci.

Základním úkonem v procesu oživování je **uvolnění dýchacích cest a vyprázdnění dutiny ústní**. Záklon hlavy, předsunutí dolní čelisti nebo prosté povytažení jazyka z úst často způsobí, že postižený začne sám dýchat. Život je zachráněn, čímž resuscitace končí. K uchopení jazyka a vyprázdnění ústní dutiny dobře poslouží například kapesník nebo cíp košile.

Trvá-li bezvědomí, ale postižený sám dýchá a bije mu srdce, je vhodné jej uložit na bok do tzv. stabilizované polohy. Trvá-li bezdeší a chybí srdeční akce, následuje resuscitace v posloupnosti **2 vdechy a 30 stlačení hrudníku**. Správné stačení hrudníku je důležitější, protože částečně nahrazuje i vdechy.

  1. **Masáž srdeční**: zachránce uloží jednu svou dlaň přes druhou a zachraňovanému stlačuje hrudník uprostřed prsní kosti rychlostí asi 70krát za minutu. Včasná srdeční masáž je při oživování mnohem podstatnější než dýchání z úst do úst.
  2. **Dýchání z úst do úst**: jedna ruka drží za krkem hlavu v záklonu a druhá ruka uzavře chřípí nosu, následuje vdechnutí do úst zachraňované osoby (dětem je nutné vdechovat do úst a nosu zároveň).

{class="important"}

Podstatné je, **zahájit resuscitaci co nejdříve**. Do 2 minut zahájené oživování má 90% naději na úspěch, ta se postupem času snižuje, po 10 minutách je šance již jen asi 10%. U podchlazeného člověka je naděje na úspěch i po delším čase.

{id="proces\_ozivovani\_kolaps"}

## Proces oživování při kolapsu

Člověk upadne do bezvědomí v případě poruchy funkce mozku. Nejčastější a zároveň nejjednodušší porucha vědomí je [mdloba neboli kolaps][4] způsobená nedostatečným prokrvením mozku z důvodu náhlého snížení krevního tlaku.

V takovém případě u ležícího člověka postupujeme uvolněním dýchacích cest a pozvednutím dolních končetin do výšky. To podpoří prokrvení mozku. Pak už jen postačí vyčkat, až se postižený postupně probere k plnému vědomí (klidně dýchá, srdce mu tluče).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co jsou základní životní funkce?
  2. Čím se zahajuje proces oživování?
  3. Proč je srdeční masáž důležitější než dýchání?
  4. Proč zkolabovaný člověk nemá být resuscitován?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: otres_mozku
 [2]: kasel_a_typy_kasle
 [3]: srdecni_infarkt
 [4]: kolaps

