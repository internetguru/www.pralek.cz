<?xml version="1.0" encoding="utf-8"?>
<body data-fbcommentid="1859952217470474" data-type="article" data-image="/files/preview/koutek/tlak_zaludku/main.jpg" class="docinfo linklist" xml:lang="cs" ns="https://www.pralek.cz" lang="cs">
  <h ctime="2011-06-14" mtime="2011-06-14" data-top="970" author="Jaroslav Pavelka" id="tlak_zaludku" short="Tlak žaludku">
    Krátkodobý tlak žaludku
  </h>
  <desc kw="žaludek, břicho, zvracení, nevolnost, strava-zažívání, žlučník, říhání, strach, krvácení">
    Krátkodobý tlak žaludku bývá způsoben funkční poruchou trávení (např. přejedením) nebo nadměrným hladověním spojeným s nervozitou. Tlak většinou sám ustoupí po vytrávení nebo najedení a zklidnění.
  </desc>
  <p>
    Je-li tlak žaludku způsoben <a href="travici_potize">funkční poruchou trávení</a>, ustoupí podle své příčiny. Potíže vzniklé po přejedení ustoupí po vytrávení. Takový tlak bývá nejčastěji známkou <a href="zdrave_traveni">nevhodného stravování</a>. Tlak žaludku nalačno mívá příčinu v nevyvážené psychice. Většinou pomůže zklidnění a lehké jídlo.
  </p>
  <p>
    Teprve opakovaný a dlouhodobý tlak žaludku (bez souvislosti s uvedenými příčinami) může svědčit pro závažné onemocnění žaludku (<a href="bolest_zaludku">zánět žaludku</a>, <a href="zaludecni_vredy">vředová choroba</a> či <a href="komplikace_vredu">nádor</a>).
  </p>
  <section>
    <h id="nahla_kratkodoba_zaludecni_nevolnost">
      Náhlá krátkodobá žaludeční nevolnost
    </h>
    <desc>
      n/a
    </desc>
    <p>
      Vyskytuje se <strong>bez souvislosti s jídlem</strong> (nebo zpočátku jídla po delším hladovění). Jedná se o pocit na zvracení <em>(nausea)</em> způsobený podrážděním 10. hlavového nervu <em>(bloudivý nerv)</em>. K tomu může dojít na různých místech; podráždění ušního bubínku, jícnu, bránice, žaludku, střeva, pobřišnice. Taková žaludeční nevolnost ustoupí po hlubokém nadechnutí, po zívnutí nebo kýchnutí, někdy po zakašlání a může ustoupit i sama od sebe.
    </p>
    <h id="pachut_v_ustech">
      Pachuť v ústech
    </h>
    <desc>
      n/a
    </desc>
    <ol>
      <li>Kyselá pachuť v ústech se může objevit jako následek přejedení – tedy zvýšením tlaku v žaludku. Kyselý žaludeční obsah (odlišit od <a href="bolest_zaludku">pálení žáhy</a>) se může vracet jícnem do dutiny ústní. Stane-li se tak ve spánku, může dojít k jeho vdechnutí s následným prudkým kašlem nebo dokonce s fatálním koncem.
      </li>
      <li>Hořká pachuť v ústech bývá doprovodným jevem při <a href="zlucove_kameny">onemocnění žlučníku</a>. Po požití nevhodného jídla se nesprávné množství a koncentrace žluči může dostat zpět z dvanáctníku do žaludku a jícnem do ústní dutiny. Nepříjemné hořko v ústech bývá spojeno s říháním.
      </li>
    </ol>
    <h id="zvraceni_zaludecniho_obsahu_s_primesi_krve">
      Zvracení žaludečního obsahu s příměsí krve
    </h>
    <desc>
      n/a
    </desc>
    <p>
      Tlak žaludku přirozeně předcházívá zvracení. Úporným zvracením může dojít až ke <em>zvracení žaludečního obsahu s malou příměsí krve</em>. Takové drobné krvácení vzniká porušením sliznice na přechodu mezi jícnem a žaludkem <em>(Mallory-Weisův příznak)</em>. Porušená sliznice se sama zhojí, jakmile zvracení ustane. Krevní ztráty nebývají závažné a není třeba se strachovat na rozdíl od <a href="komplikace_vredu">masivního krvácení žaludečního vředu</a>.
    </p>
    <p>
      K úpornému <a href="travici_potize">reflexnímu zvracení</a> dochází při obraně organizmu proti otravě požitím zkaženého či nevhodného jídla (včetně otravy alkoholem). Stejně tak může být reflexní zvracení vyvolané přejedením.
    </p>
    <h id="rihani">
      Říhání
    </h>
    <desc>
      n/a
    </desc>
    <p>
      Tlak žaludku způsobený nadměrným množstvím plynu může být uvolněn říhnutím (v doprovodu typického zvuku). V opačném případě se plyn vstřebá. Přítomnost malého množství plynů v žaludku pomáhá mísení potravy.
    </p>
    <p>
      Nadměrné množství plynů je způsobeno:
    </p>
    <ol>
      <li>následkem hltavého způsobu jídla (polykání vzduchu spolu s jídlem),
      </li>
      <li>uvolněním CO<sub>2</sub> ze syceného nápoje (limonáda, pivo),
      </li>
      <li>poruchou trávení nejčastěji v souvislosti s <a href="zlucove_kameny">onemocněním žlučníku</a>.
      </li>
    </ol>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Čím může být vyvolán tlak žaludku?
      </li>
      <li>Jak závažná je přítomnost malého množství krve ve zvratcích?
      </li>
      <li>Čím je způsobena kyselá pachuť v ústech?
      </li>
      <li>Čím je způsobena hořká pachuť v ústech?
      </li>
      <li>Čím je způsobeno nadměrné říhání?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>