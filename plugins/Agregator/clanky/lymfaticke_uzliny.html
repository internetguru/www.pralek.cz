<?xml version="1.0" encoding="utf-8"?>
<body data-top="9" data-og-type="article" data-og-image="/files/preview/koutek/lymfaticke_uzliny/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="lymfaticke_uzliny" short="Lymfatické uzliny" ctime="2009-01-20" mtime="2009-01-20">Zvětšené lymfatické uzliny</h>
  <!-- generated attribute kw by user_udpatekw.sh on 2019-01-10, do not edit -->
  <desc kw="kůže-podkoží, teplota, ušní-nosní-krční, zánět, bolest, zhoubné, nezhoubné, neúrazové, orgány, cévy">Normální lymfatické uzliny nejsou bolestivé ani hmatné. Zvětšení nebo bolestivost uzliny má vždy svůj důvod, po kterém je třeba pátrat. Nejčastěji se jedná o zánět, bohužel někdy i o nádor.</desc>
  <p><a href="krevni_tlak">Krevním oběhem</a> putuje v krevní plazmě směs krvinek a krevních destiček. Tepnami teče krev k cílovým orgánům a žílami zpět k srdci. Během předávání kyslíku a živin ve vlásečnici (přechod mezi tepnou a žílou) se plazma dostává do mezibuněčného prostoru. V případě setkání s většími částečkami, volnými buňkami nebo <a href="bolest_v_krku_angina">produkty zánětu</a> se plazma do srdce nevrací žilním systémem, ale lymfatickým (mízním).</p>
  <p>Lymfa je viditelná například v případě <a href="odreniny_neboli_oderky">velmi povrchní oděrky</a>, kdy nezačne z kůže krvácení, ale vyroní se pouze nažloutlá tekutina, která posléze zaschne v nažloutlý nekrvavý strup.</p>
  <p class="important">Lymfatické cévy jsou přerušeny uzlinami. Mízní uzliny jsou jakási sítka, která z lymfy vychytávají všechny nežádoucí částečky a buňky, aby se nedostaly do krevního oběhu.</p>
  <p>V lymfatických uzlinách jsou <a href="mikroorganizmy">některé mikroorganizmy</a> zničeny, některé mohou lymfatickou cévou pronikat k další uzlině. Nečistoty jsou v uzlinách uloženy natrvalo. Podle příčiny se zvětšená uzlina <a href="zanet">po ústupu zánětu</a> znovu zmenší nebo zůstane trvale zvětšená. <strong>Při postižení nádorem uzlina dlouhodobě narůstá.</strong></p>
  <section>
    <h id="zvetsene_bolestive_a_jinak_zmenene_lymfaticke_uzliny">Zvětšené, bolestivé a jinak změněné lymfatické uzliny</h>
    <desc>n/a</desc>
    <p>Normální lymfatické uzliny jsou drobné a nejsou ani hmatné ani bolestivé ani viditelné. Mění se v případě výskytu nějakého problému ve spádové oblasti (oblast, odkud přitéká lymfa). <a href="mytus_o_rakovine">Uzliny se mohou zvětšit</a> do velikosti hrachu až fazole, mohou být hmatné, bolestivé, viditelné.</p>
    <p>Důvodem zvětšení uzlin bývá zánět, pohmoždění nebo nádor oblasti, odkud lymfa přitéká. <a href="lecba_zanetu">Podle stádia zánětu</a> budou uzliny bolestivé nebo nebolestivé:</p>
    <ul>
      <li><strong>Čerstvě vzniklý zánět</strong> povede k <em>bolestivému</em> zvětšení uzliny (akutní zánět).</li>
      <li><strong>Dlouhodobý zánět</strong> způsobí dlouhodobé <em>nebolestivé</em> zvětšení uzlin (chronický zánět).</li>
    </ul>
    <h id="priklady_zvetseni_lymfatickych_uzlin">Příklady zvětšení lymfatických uzlin</h>
    <desc>n/a</desc>
    <ul>
      <li>Nadměrná zátěž dolních končetin u mladých lidí často vede ke <strong>zvětšení a bolestivosti tříselních uzlin</strong>. Vzniklou bolestivou <a href="kyla">bouličku nutno odlišit od kýly</a>.</li>
      <li><a href="zarustajici_nehty">Zánět nehtového lůžka</a>, oděrky prstů nebo pat mohou způsobit <strong>bolestivé zvětšení uzlin v zákolenní jamce nebo v tříslech</strong>.</li>
      <li>Dlouhodobé oděrky nebo plísně nohou zapříčiní <strong>nebolestivé zvětšení tříselních uzlin</strong>.</li>
      <li>Stejně tak dojde ke <strong>zvětšení uzlin na horní končetině</strong> v loketní jamce nebo v podpaží (zánět, oděrka, namožení).</li>
      <li><em>Prudký</em> zánět na končetině s horečkou může způsobit <strong>rudý horký viditelný pruh od místa zánětu směrem k trupu s bolestivou uzlinou na konci</strong>. Jedná se o zánět lymfatické cévy, která se změnila a stala se viditelnou a bolestivou (laicky nesprávně označována jako otrava krve).</li>
      <li>Zánět nebo nádor ve stěně hrudníku nebo v prsu rovněž způsobí <strong>zvětšení uzlin v podpaží</strong> (stejná spádová oblast jako pro horní končetinu).</li>
      <li><strong>Zvětšení uzliny na přední straně krku a nad klíční kostí</strong> svědčí pro onemocnění v krku nebo v hrudníku.</li>
      <li><a href="bolest_v_krku_angina">Bolesti v krku</a>, zánět v dutině ústní nebo zánět zubu způsobí <strong>zvětšení podčelistních uzlin</strong>.</li>
      <li><strong>Zvětšené uzliny za uchem nebo vzadu na krku</strong> mohou být při problému ve kštici (vlasatá část hlavy) nebo v uchu.</li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>K čemu slouží mízní cévy?</li>
      <li>K čemu slouží mízní uzliny?</li>
      <li>Proč zvětšená uzlina někdy bolí a někdy nebolí?</li>
      <li>Co bývá nejčastější příčinou zvětšení podčelistních uzlin?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
