<?xml version="1.0" encoding="utf-8"?>
<body data-fbcommentid="1859895150809514" data-type="article" data-image="/files/preview/koutek/lupavy_prst/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-12-30" mtime="2010-12-30" data-top="973" author="Jaroslav Pavelka" id="lupavy_prst" short="Lupavý prst">Příčiny a léčba lupavého prstu</h>
  <!-- generated attribute kw by user_updatekw.sh on 2021-12-06, do not edit -->
  <desc kw="pohyb, zánět, úraz">Při tomto onemocnění je v jednom místě ztížený pohyb prstem. Při snaze o ohnutí prstu dojde po překonání určitého odporu k přeskočení prstu do nové polohy (lupnutí).</desc>
  <p>Lupavý prst <em>(digitus saltans)</em> je onemocnění, jež může postihnout kterýkoli prst na ruce. Nejčastěji se však jedná o palec – lupavý palec <em>(polex saltans)</em>. Jedná se o onemocnění šlachy, která ohýbá prst. Onemocnění je způsobené původně <a href="onemocneni_slach">úrazem nebo namožením šlachy</a>, kterým většinou pacient nevěnuje vůbec pozornost. Teprve následně dochází k většinou velmi bolestivým zánětlivým změnám.</p>
  <section>
    <h id="pricina_vzniku_lupaveho_palce">Příčina vzniku lupavého palce</h>
    <desc>n/a</desc>
    <p class="example">V prstech nejsou žádné svaly. Svaly které umožňují pohyb prstů jsou totiž uloženy na předloktí. Od svalů vedou do prstů velmi pevné hladké šlachy. Aby byly pohyby prstů plynulé a bezbolestné, jsou <a href="onemocneni_slach">šlachy uloženy ve šlachových pochvách</a>. Nad některými klouby procházejí šlachy pevnými vazivovými poutky.</p>
    <p>Šlacha je složena z mnoha podélně jdoucích pevných vláken. V případě jejího přetížení nebo poranění může dojít k natržení několika těchto vláken. Natržení se projeví zbytněním (uzlík) poraněné části šlachy. Jestli je rozšířené místo v blízkosti poutka, které je právě tak velké, aby jím dobře klouzala zdravá šlacha, pak rozšířené místo poutkem prochází až po překonání určitého odporu (lupnutí).</p>
    <p>V počátku onemocnění bývá lupání <a href="stadia_zanetu">komplikováno zánětem</a> a je tedy bolestivé. Někteří lidé však bolest překonají, onemocnění se může stát dlouhodobým (chronickým) a bolest po ústupu zánětu nemusí být téměř žádná.</p>
    <h id="leceni_lupaveho_palce">Léčení lupavého palce</h>
    <desc>n/a</desc>
    <p>Rozcvičování prstu v počáteční fázi onemocnění by zvyšovalo bolest i <a href="vyvoj_zanetu">intenzitu zánětu</a>. Proto je potřeba se v této fázi lupání prstu naprosto vyvarovat. To lze podpořit pevnou fixací prstu nebo i celé ruky.</p>
    <p>Zhruba po 3 týdnech může lupání přestat nebo se stát méně znatelným a nebolestivým. Pak je teprve vhodné začít bolestivý prst zlehka a bez námahy procvičovat.</p>
    <p>V případě, že by fixace nepřinesla efekt, pak bude nutné operační řešení, které nemá smysl odkládat. Operace je velmi jednoduchá, provádí se v místním znecitlivění. Většinou postačí protnout poutko nad kloubem a uzlík na šlaše se sám zahojí. Omezení pracovního zařazení je vlastně jen do doby zhojení kůže (asi 2 týdny).</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je lupavý prst?</li>
      <li>Který prst bývá nejčastěji lupáním postižen?</li>
      <li>Proč se nemá lupavý prst rozcvičovat v počátku onemocnění?</li>
      <li>V čem většinou spočívá operace lupavého palce?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>