
{data-type="article" data-image="/files/preview/koutek/cukrovka/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-03-26" mtime="2008-03-26" author="Jaroslav Pavelka" authorid="jaroslav_pavelka" id="cukrovka" short="Cukrovka"}

# Jak žít s cukrovkou

{kw="strava-zažívání, látková výměna, poruchy vědomí, první pomoc, mozek-nervy, cévy, břicho, orgány"}

Ukázněný diabetik (česky cukrovkář) se nemusí během života setkat se žádnými komplikacemi cukrovky. Dlouhodobé komplikace cukrovky jsou způsobené nedodržováním doporučených léčebných zásad. Hladina cukru v krvi _(glykémie)_ u neukázněného diabetika značně kolísá. Naopak u ukázněného diabetika a u zdravého člověka kolísá glykémie přiměřeně.

{class="example"} Potrava se v zažívacím traktu rozloží a ve střevě vstřebá, krví je vedena do jater. Játra jsou chemická továrna, která dokáže vzájemně [přetvářet cukry, tuky a bílkoviny podle potřeby organizmu][1]. Jestli např. strava neobsahuje žádný cukr, játra ho začnou tvořit. Když je cukru ve stravě naopak nadbytek, játra ho rozkládají.

Určitá glykémie je nezbytná jako energetická nabídka (potrava) pro buňky. Pro umožnění přechodu cukru do buňky je nezbytný inzulín (hormon vytvářený slinivkou břišní). **Bez inzulínu cukr z krve do buňky nemůže proniknout.**

Pokles hladiny cukru v krvi pod určitou hodnotu vyvolá pocit hladu. Trvá-li stav déle (člověk se nenasytí), **játra začnou cukr vyrábět z jiných zdrojů** podle aktuálně nejdostupnější nabídky – z bílkovin nebo z tuků.

{id="nepoznana\_nebo\_nelecena_cukrovka"}

## Neléčená cukrovka dlouhodobě ničí organizmus

Člověk nemocný cukrovkou _(diabetik)_ trpí nedostatkem inzulínu nebo jeho zhoršenou kvalitou. To způsobuje, že buňky nedokáží cukr z krve získat. Neléčená cukrovka čili vysoká glykémie pak ničí mnohé orgány:

  * cévy až s následkem amputace [z nedostatečného prokrvení][2] končetin z důvodu kornatění cév _(ateroskleróza)_,
  * zrak až s následkem oslepnutí,
  * [ledviny][3] až po jejich selhání,
  * nervy s poruchou až vymizením čití (hmatu) a další.

{class="example"}

Nejcitlivější na nedostatek energie jsou buňky mozkové. Na jejich podnět **organizmus reaguje zvyšováním množství cukru v krvi**.

V případě požití sladkého jídla se glykémie ještě zvyšuje (i na několikanásobek normální hodnoty). Projevem tohoto stádia cukrovky může být zatím jen občasná slabost a žízeň. Pacient o své nemoci bohužel nemusí vůbec vědět. Tehdy vzniká prostor pro komplikace cukrovky.

{class="important"}

**Po cukrovce je vhodné preventivně pátrat**, zejména v případě výskytu cukrovky v rodině. Praktický lékař dokáže cukrovku velmi snadno prokázat a pacienta předat specialistovi _(diabetologovi)_. Ten provede určitá vyšetření a určí typ a závažnost onemocnění a způsob léčení.

{id="typy_cukrovky"}

## Typy cukrovky

Existují tři typy cukrovky. Liší se podle závažnosti a způsobu léčení.

Nejlehčí forma
:   Lze ji léčit **pouze dietou**, tedy postačí omezit nabídku cukrů ve stravě.
:   Na zpracování kaloricky i složením vyvážené stravy postačí vlastní inzulín. V případě nadbytku cukru ve stravě nedokáže slinivka uvolnit dostatek inzulínu na jeho zpracování. Následkem je dočasná vysoká hladina cukru v krvi _(hyperglykémie)_.

Závažnější forma
:   Kromě dodržování diety je potřeba podávat **určité léky podporující tvorbu vlastního inzulínu** ve slinivce břišní. Ty se podávají formou tablet a množství je dáno závažností choroby.

Nejzávažnější forma
:   Kromě diety vyžaduje také **injekční podávání cizího inzulínu**, protože vlastní inzulín se prakticky netvoří. Inzulínu je mnoho druhů s různou délkou působení. Různé jsou také možnosti aplikace, například pomocí inzulínové pumpy.

{id="kratkodobe_komplikace"}

## Krátkodobé komplikace cukrovky

Krátkodobé komplikace cukrovky způsobuje dočasný nedostatek nebo naopak přebytek cukru v krvi. V obou případech může následovat pocení, nevolnost až s následným [bezvědomím][4].

Nedostatek cukru v krvi _(hypoglykémie)_
:   Jestliže dávku inzulínu nenásleduje patřičný příjem potravy, dojde spotřebováním cukru z krve k nadměrnému poklesu jeho hladiny.

Nadbytek cukru v krvi _(hyperglykémie)_
:   Jestli si diabetik nepodá inzulín a nasytí se sladkým jídlem, hladina cukru v jeho krvi se může mnohonásobně zvýšit.

Zachránce nepozná, zda se jedná o příliš vysokou či nízkou hladinu cukru. Hrozícímu **kolapsu lze předejít podáním sladkého nápoje**. V případě mnohem častější _hypoglykémie_ podaný cukr zachrání život. Naopak v případě _hyperglykémie_ podaný cukr nepomůže, ale ani neublíží.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Za jakých podmínek vznikají komplikace cukrovky?
  2. Co je glykémie?
  3. Co je inzulín a k čemu slouží?
  4. Je kolísání glykémie vyšší u diabetika než u zdravého člověka?
  5. Které orgány jsou nejvíce ničeny vysokou glykémií?
  6. Jaké jsou 3 možnosti léčení cukrovky?
  7. Jak pomoci diabetikovi, který je zmatený, potí se, není mu dobře?

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: stravovaci_navyky
 [2]: srdecni_infarkt
 [3]: mocove_kameny
 [4]: mdloba_neboli_kolaps

