
{data-og-type="article" data-og-image="/files/preview/koutek/akne/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="akne" short="Akné" ctime="2008-02-26" mtime="2017-10-01"}

# Boj proti akné

<!-- generated attribute kw by user_udpatekw.sh on 2019-01-10, do not edit -->

{kw="žláza, kůže-podkoží, boulička, prevence, zánět, ošetření, nemoc, poranění, teplota"}

Akné je onemocnění mazových žláz v kůži. Vzniká nejčastěji v souvislosti s hormonálními změnami v pubertě, kdy se obsah mazových žláz stává tužší a samovolně nevytéká. Při mechanickém vyprazdňování akné je důležité dbát na hygienu.

Mazová žlála je drobný váček s kanálkem, kterým na povrch kůže vytéká maz v různém množství a různém složení. Tím je kůže zvlhčována nebo promašťována (podle momentální potřeby), aby byla pevná, pružná, vláčná a odolná.

Ucpaná mazová žláza se zvětšuje, stává se [viditelnou nebo hmatnou bouličkou (ateromem)][1]. V případě pnutí je citlivá. Ucpaný vývodný kanálek může být vidět jako černá tečka v kůži. Vyprázdnění ucpané žlázky lze podpořit mechanicky – vymáčknutím.

{id="mechanicke\_vyprazdneni\_nezanicene_zlazy"}

## Mechanické vyprázdnění nezanícené žlázy

Jestliže se vymáčknutí podaří bez většího násilí a do žlázky nepronikne infekce, může být problém vyřešen. V opačném případě hrozí vznik zánětlivých komplikací.

Před mechanickým vyprazdňováním přeplněných žláz je nutné kůži omýt teplou vodou a desinfikovat. Stejně je potřeba vyčistit ruce a k ošetřování používat čisté (ideálně sterilní) pleťové tampony.

Mechanické vyprázdnění mazové žlázy se nemusí vždy podařit. Zejména vlivem počínajícího zánětu vývodného kanálku může dojít k zánětlivým komplikacím mazové žlázy.

{id="zanet\_mazove\_zlazy"}

## Zánět mazové žlázy

Zanícená mazová žlázka je červená, teplá a bolestivá a vyvíjí se jako [jakýkoli jiný zánět][2]. Při jejím mechanickém vyprazdňování je nutné dbát na riziko přenosu infekce a zohlednit [stádium zánětu][3]. **Vyprázdnění zanícené žlázy je vhodné až po zkapalnění jejího obsahu.**

{class="important"}

Obsah zanícené žlázy je infekční. Proto je potřeba při manipulaci se zanícenou žlázou dbát na zvýšenou hygienu a zánět nepřenášet na okolní (nezanícené) žlázy. Vyprazdňování zanícených žláz je rozumné provádět až na závěr ošetřování kůže (kosmetiky obličeje).

Nejvážnější komplikací mačkání naplněné mazové žlázy s uzavřeným vývodem je **přestup zánětu ze žlázy do okolí v podkoží**. To vyvolá místní i celkovou reakci organizmu – otok v okolí pupínku s [teplotou][4]. Následně vzniká [hnisavý zánět – absces nebo dokonce flegmóna][3]. Pak je nezbytné [vyhledat lékaře][5].

{id="prevence\_a\_osetrovani_akne"}

## Prevence a ošetřování akné

Stav akné se dá [ovlivnit vhodnou dietou][6], příjmem vitamínů a správnou hygienou kůže. Pokud přesto nelze akné udržet v přijatelných mezích, lze vyhledat odbornou pomoc v kosmetickém ústavu či u kožního lékaře.

Zdravou pleť bez akné lze podpořit dostatkem [nedráždivých tekutin][7] a vitamínů B a C. Dobrému stavu pleti bez akné neprospívá dráždivá strava. Proto je potřeba vynechat příliš kyselé okurky, koncentrované džusy, kakao, kávu a omezit aromatická a kořeněná jídla.

Pečovat o citlivou kůži lze s pomocí různých kosmetických přípravků (čistících a desinfekčních). Za předpokladu **dodržování hygienických podmínek** lze zamezit vzniku uvedených zánětlivých komplikací mazových žláz.

{class="example"}

Pověra o souvislosti mezi stavem akné a sexualitou není pravdivá. Vznikla v dobách, kdy předmanželská sexualita byla minimální. Časem akné většinou vymizí, což lidé spojovali se sexualitou v manželském životě.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je hlavní zásadou v boji proti akné?
  2. Za jakých podmínek lze vymáčknout mazovou žlázu?
  3. Jak lze akné ovlivnit životosprávou?
  4. Který lékař specialista se zabývá léčbou akné?
  5. Jaký má na akné vliv sexuální chování?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: nezhoubne_nadory
 [2]: zanet
 [3]: lecba_zanetu
 [4]: teplota
 [5]: nalehavost_lekarskeho_vysetreni
 [6]: stravovaci_navyky
 [7]: vodni_rezim

