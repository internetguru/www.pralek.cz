
{data-fbcommentid="1859868574145505" data-type="article" data-image="/files/preview/koutek/darcovstvi_krve/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-05-25" mtime="2021-02-03" data-top="921" author="Jaroslav Pavelka" id="darovani_krve" short="Darování krve"}

# Dárcovství krve, krevní plazmy a kostní dřeně

{kw="krev, strava-zažívání, strach, nevolnost, porucha vědomí, kolaps, zhoubné, hygiena, děti"}

Darovat krev může dospělý člověk, který neměl infekční žloutenku, jeho hmotnost je vyšší než 50 kg a cítí se být zdráv. Dárce je vyšetřen a jeho krev bude užita k návratu zdraví nebo k záchraně jiného života. Chybějící krev je v těle dárce obnovena za 72 hodin.

{id="podminky\_darcovstvi\_krve"}

## Podmínky dárcovství krve

Krev může darovat každý člověk, který chce pomoci nemocným známým, příbuzným nebo cizím lidem.

Pokud se dárce cítí zdráv, dostaví se na transfuzní stanici v místě bydliště. Následně vyplní dotazník týkající se jeho zdravotního stavu, například prodělané choroby a užívání léků.

Odběrem kapky krve z prstu (nástrojem na 1 použití) je vyšetřena hladina krevního barviva, tedy má-li vůbec dárce dostatek krve na rozdávání. Následně si dárce promluví s transfuzním lékařem a společně vyřeší eventuální nejasnosti ohledně zdravotního stavu. Když lékař shledá dárce způsobilým, pak už darování krve nic nebrání.

{id="prubeh\_odberu\_krve"}

## Průběh odběru krve

Odběr krve trvá jen několik minut a provádí ho transfuzní sestra. Po odběru dostane dárce malé občerstvení a potvrzení o odběru. Odebraná krev je vyšetřena a pokračuje na další zpracování.

  1. Při odběru napíchne transfuzní sestra loketní žílu jehlou na 1 použití a odebere krev do vaku na 1 použití. 
      * Množství odebírané krve je necelého půl litru.
      * Jehla je velmi ostrá, takže [vpich téměř nebolí][1].
      * V průběhu odběru již **dárce nevnímá žádnou bolest**. Většinou se dobře baví s atraktivní a milou sestrou.
      * Odběr trvá 5 až 7 minut.
  2. Po odběru dostává dárce občerstvení – svačinu, kávu a čaj. 
      * Dostává také potvrzení o darování krve a má nárok na pracovní volno.
      * Dárce rovněž dostává potvrzení na odpis z daní na určitou finanční částku.
      * Kromě toho dárcovství krve různě podporují zdravotní pojišťovny.
  3. Odebraná krev je následně rozložena na jednotlivé složky (zvláštní krvinky a [krevní plazmu][2]). 
      * Jednotlivé složky krve navracejí zdraví jinak neléčitelně nemocným lidem.
      * Plná krev se dnes již podává spíše výjimečně.

Technicky není možné, aby se dárce během odběru krve nakazil krví přenosnou chorobou. Všechny vpichy jsou pouze jehlami na jedno použití. Odebraná krev je náležitě vyšetřena. Přesto se bohužel může někdy stát, že je nakažen příjemce krve nebo krevního derivátu. **Nikdy však nemůže být nakažen dárce.**

{id="komplikace\_pri\_darovani_krve"}

## Komplikace při darování krve

Během odběru nebo těsně po něm se může stát, že dárce pocítí slabost nebo teplo nebo [dokonce zkolabuje][3]. Tyto potíže jsou způsobené nedostatečným prokrvením mozku v důsledku [poklesu krevního tlaku][4]. To nikoli z důvodu ztráty odebrané krve, ale spíše z důvodu únavy, nervozity a strachu.

{class="example"}

Popsané potíže často vznikají ihned po napíchnutí žíly, aniž by došlo k úbytku krve. V případě kolapsu nebo nevolnosti je dárce uložen na připravené lůžko a během okamžiku se jeho stav normalizuje.

{id="darcovstvi\_krevni\_plazmy\_krevnich\_desticek\_zvlastnich\_krvinek"}

## Dárcovství krevní plazmy, krevních destiček, zvláštních krvinek

Na transfuzní stanici je zvláštní přístroj, který umí z krve oddělit krevní plazmu. Po vyšetření je dárci napíchnuta loketní žíla podobně jako při klasickém darování krve. Krev je vedena ze žíly do přístroje, kde je oddělena krevní plazma (případně krvinky nebo krevní destičky). Ochuzená krev se vrací dárci zpět do oběhu dalším vpichem do žíly.

  * Odběr plazmy trvá déle než odběr krve. Bolestivost je srovnatelná (2 vpichy).
  * Jednotlivé transfuzní stanice mají zvláštní podmínky. Je třeba se informovat v místě bydliště.
  * Dárcovství plazmy bývá finančně ohodnocené.

{id="darcovstvi\_kostni\_drene"}

## Dárcovství kostní dřeně

Kostní dřeň je darována velmi zřídka. Je totiž velice náročné najít pro příjemce kostní dřeně vhodného dárce. Potenciálnímu dárci je odebrán vzorek krve k vyšetření. Výsledek je zařazen do celosvětového registru dárců kostní dřeně.

Šance, že dojde k vlastnímu odběru kostní dřeně konkrétního dárce, je velmi malá. Bude-li někdy dřeň odebrána, pak až pro konkrétního příjemce kdekoli na světě.

V případě potřeby je dárce pozván a odběr proběhne v celkové narkóze vpichem do lopaty kyčelní kosti. Po probuzení z narkózy místo odběru pobolívá, dárce zůstává hospitalizován asi 2 dny. **Darovaná kostní dřeň nejčastěji zachrání život dítěti s leukémií.**

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jak dlouho trvá odběr krve?
  2. Za jak dlouho se darovaná krev v těle dárce obnoví?
  3. Může se dárce krve nakazit při darování krve přenosnou chorobou?
  4. Jaké komplikace mohou vzniknout při darování krve?
  5. V čem je dárcovství kostní dřeně složitější než dárcovství krve?
  6. Proč může být darování krve opakované a darování dřeně jen zřídkakdy?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: zavazna_poraneni
 [2]: uzliny
 [3]: kolaps
 [4]: krevni_tlak

