<?xml version="1.0" encoding="utf-8"?>
<body data-fbcommentid="1859947157470980" data-type="article" data-image="/files/preview/koutek/starecke_zlomeniny/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-06-22" mtime="2009-06-22" data-top="931" author="Jaroslav Pavelka" id="starecke_zlomeniny" short="Stařecké zlomeniny">Typické stařecké zlomeniny</h>
  <!-- generated attribute kw by user_updatekw.sh on 2021-12-06, do not edit -->
  <desc kw="poranění, bolest, senioři, úraz, zlomeniny, pohyb">Kosti se ve stáří stávají křehké a málo pevné. Mohou se tedy lámat i při velice malém násilí. To je způsobeno ztrátou chrupavčité složky v kostech, později i ztrátou pevné kostěné složky (takzvané řídnutí kostí).</desc>
  <section>
    <h id="zlomenina_obratle">Zlomenina obratle</h>
    <desc>Po pádu na zadek může snadno dojít ke zlomenině obratle. Nejčastěji se láme poslední hrudní obratel nebo 1. či 2. obratel bederní (zhruba na úrovni ledvin).</desc>
    <p><a href="bolesti_v_zadech">Bolestivost bederní páteře</a> po pádu přisuzuje pacient pohmoždění. Obratel se však násilím zbortil. Většinou nedochází k poškození míchy, není tedy nebezpečí ochrnutí dolních končetin. Někdy může dojít k deformitě páteře (až ke vzniku hrbu).</p>
    <p class="important">
      První pomocí po zlomení obratle je <a href="analgetika">lék proti bolesti</a>. 
      <strong><a href="nalehavost_vysetreni">Transport k vyšetření</a> musí být vleže</strong>
      – sanitou. Léčení pomocí zvláštního korzetu trvá asi 3 měsíce. Operační řešení je nutné výjimečně a trvalé následky nebývají.
    </p>
    <h id="zlomenina_krcku_stehenni_kosti">Zlomenina krčku stehenní kosti</h>
    <desc>Velmi často je pádem v koupelně nebo pádem ze židle způsobena zlomenina krčku stehenní kosti. Zlomenina je laicky dobře rozpoznatelná. Poraněná kyčel je bolestivá a <strong>pacient se nemůže postavit</strong>. Vleže je končetina zkrácená oproti zdravé straně a zevně rotovaná.</desc>
    <p class="example">Staří lidé často nemohou pro <a href="artroza">artrózu kloubů</a> dobře chodit, mohou však jezdit na kole. Pád z kola pak končívá rovněž zlomeninou krčku stehenní kosti.</p>
    <p class="important">První pomoc spočívá v podání léku proti bolesti a transportu k vyšetření opět <em>vleže</em> – sanitou. Léčení bývá operační, následuje rehabilitace. Zhojení je většinou do 6 týdnů a trvalé následky se vyskytují zřídka.</p>
    <h id="zlomenina_zapesti">Zlomenina zápěstí</h>
    <desc><a href="leceni_zlomenin">Zlomené zápěstí</a> je nejčastější stařeckou zlomeninou. Po zakopnutí a pádu dopředu na ruce se často láme zápěstí. Zlomenina se vyznačuje bolestivostí, deformací a rychle nastupujícím otokem.</desc>
    <p class="important">První pomoc spočívá v <strong>uložení končetiny do šátkového obvazu</strong>. Na bolestivé místo je možno <strong>přiložit studený obklad</strong> (nejlépe zmrazená zelenina v plastovém sáčku) a <em>vsedě</em> transportovat zraněného k vyšetření.</p>
    <p>Léčení je podle druhu zlomeniny. Buď spočívá v narovnání kostí s místním znecitlivěním nebo v operačním řešení v celkové anestesii. Následuje fixace a rehabilitace. Doba léčení bývá asi 6 týdnů, trvalé následky závisí na druhu zlomeniny.</p>
    <h id="zlomeniny_pazni_kosti_a_lokte">Zlomeniny pažní kosti a lokte</h>
    <desc>Při pádu z lůžka, z křesla či v koupelně může dojít ke zlomení pažní kosti nebo lokte. Většinou se jedná o <strong>závažné a často obtížně léčitelné úrazy</strong>. Zlomenina se opět projevuje bolestivostí a deformací v postiženém místě. Otok rovněž nastupuje velmi rychle podobně jako u zlomeniny zápěstí.</desc>
    <p class="important">Při nezafixované končetině otok i modřina stékají gravitací směrem k prstům. Proto první pomoc spočívá ve <strong>fixaci předloktí ve vodorovné poloze</strong> v šátkovém obvazu. Je vhodné přiložit studený obklad a <em>vsedě</em> transportovat zraněného k vyšetření.</p>
    <p>Léčení bývá složité a většinou vyžaduje operační řešení. Doba léčení je asi 4 týdny. Trvalé následky v oblasti lokte se týkají omezení hybnosti různého stupně.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč mají staří lidé křehké a málo pevné kosti?</li>
      <li>Jakl se projevuje častá zlomenina krčku stehenní kosti?</li>
      <li>Jaká je první pomoc při časté zlomenině zápěstí?</li>
      <li>Lze laicky odlišit bolestivost páteře po pádu od zlomeniny obratle?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>