<?xml version="1.0" encoding="utf-8"?>
<body data-fbcommentid="1859932350805794" data-type="article" data-image="/files/preview/koutek/poraneni_nehtu/main.jpg" class="docinfo linklist" xml:lang="cs" ns="https://www.pralek.cz" lang="cs">
  <h ctime="2011-11-30" mtime="2011-11-30" data-top="997" author="Jaroslav Pavelka" id="poraneni_nehtu" short="Poranění nehtu">
    Nejčastější poranění nehtu
  </h>
  <desc kw="nehet, úraz, strach, krvácení, zánět, zlomeniny">
    Úrazy nehtů bývají pro domnělou malichernost podceňované a ze strachu z bolestivosti ošetření zanedbávané. Neošetřená poranění nehtů však vedou ke zbytečným doživotním deformitám.
  </desc>
  <p>
    Výrazná bolestivost poranění posledního článku prstu nebo jen nehtu vede ke strachu z lékařského ošetření. Lékařské ošetření však probíhá v místním nebo i v celkovém znecitlivění. Strach proto není na místě a bezprostředně <strong>po ošetření následuje úleva</strong>.
  </p>
  <p>
    Při úrazu nehtu se často poraní:
  </p>
  <ol>
    <li>nehtové lůžko (část prstu viditelná pod <a href="plisne_kuze">zdravým nehtem</a>), občas také
    </li>
    <li>
      <a href="zarustajici_nehty">nehtové valy</a> (ležících po stranách nehtů) a někdy dokonce
    </li>
    <li>nehtové ploténky (zvláštní struktura, ze které vyrůstá nehet).
    </li>
  </ol>
  <section>
    <h id="triska_pod_nehtem">
      Tříska pod nehtem
    </h>
    <desc>
      n/a
    </desc>
    <p>
      Cizí tělísko (nejčastěji tříska nebo částečka olupujícího se laku) se může dostat pod nehet, kde pevně uvízne. Takové poranění je v okamžiku úrazu velmi bolestivé, bolest však po chvíli ustoupí. Rána většinou nekrvácí, proto bývá léčení zanedbáváno.
    </p>
    <p>
      S třískou se pod nehet dostávají <a href="bakterie">mikroorganizmy</a>. Možnosti dalšího vývoje neošetřeného úrazu podle reakce organizmu na cizí tělísko:
    </p>
    <ol>
      <li>Tříska odrůstá spolu s nehtem a postupně se jí organizmus zbaví. Infekce nemusí vůbec vzniknout.
      </li>
      <li>Tříska zůstává (pevně lpí) v nehtovém lůžku, nad ní odrůstá nehet. Teprve po delší době dochází k postupnému uvolňování třísky a rozvoji <a href="vyvoj_zanetu">zánětlivé reakce</a> (s odstupem týdnů).
      </li>
      <li>Nehtové lůžko se bezprostředně (do 3 dnů) zanítí a hnis vytéká původní rankou zpod nehtu.
      </li>
      <li>Nehtové lůžko se bezprostředně (do 3 dnů) zanítí a hnis se pod nehtem hromadí. Nehet je hnisem odtlačován a postupně se celý odloučí. V tomto případě nastává největší bolest druhý den po úrazu. Je velká pravděpodobnost, že se prst zhojí, ale <strong>nově narůstající nehet bude zdeformovaný</strong> nebo jinak neplnohodnotný.
      </li>
    </ol>
    <p>
      Pacient je ohrožen rozvojem tetanu a v souvislosti s <a href="angina">vývojem zánětu</a> trpí bolestí. <a href="nalehavost_vysetreni">Vyhledání lékařského ošetření</a> je nejvhodnější následující pracovní den dopoledne. V případě trvající bolesti ihned.
    </p>
    <p>
      Lékař prst znecitliví (místním umrtvením) a tělísko odstraní – většinou je třeba snést nehet (laicky strhnout nehet). <strong>Snesení nehtu po znecitlivění prstu nebolí.</strong> Pak je nehtové lůžko ošetřeno a pacientovi je zkontrolováno a případně doplněno očkování proti tetanu. Po odborném odstranění nehtu <strong>vyroste nový plnohodnotný (nezdeformovaný) nehet</strong>.
    </p>
    <p class="example">
      Snesení nehtu (laicky stržení nehtu) po znecitlivění prstu je skutečně nebolestivý zákrok. Pacient, který se o zákroku dozví až dodatečně (po zakrytí prstu obvazem), nechce této informaci ani uvěřit, protože stržení nehtu vůbec nevnímal.
    </p>
    <h id="odchlipnuti_nehtu">
      Odchlípnutí nehtu
    </h>
    <desc>
      n/a
    </desc>
    <p>
      K odchlípnutí (odtržení) části nehtu může dojít působením přímého násilí na nehet ve směru od nehtového lůžka. Nedojde-li ke znečištění <em>(kontaminaci)</em> nehtového lůžka, bolest po zklidnění pomine. V takovém případě je možné nechat nehtové lůžko samovolně zhojit a odrůstající nehet pouze odstřihovat.
    </p>
    <p>
      Lékařské ošetření je dobré vyhledat jen v případě trvající bolesti a zarudnutí prstu (které jsou známkami zánětu).
    </p>
    <h id="uhozeni_do_nehtu_bez_poraneni_nehtoveho_luzka">
      Uhození do nehtu bez poranění nehtového lůžka
    </h>
    <desc>
      n/a
    </desc>
    <p>
      Běžné uhození do nehtu (nejčastěji kladivem) je prosté odloučení nehtu od (jinak nepoškozeného) lůžka. To může vést ke vzniku krevního výronu pod nehtem (modřina). Krev je pod nehtem viditelná a působí přetlak – celý poslední článek prstu bolí a škube v něm. Rána navenek nekrvácí.
    </p>
    <p class="important">
      Od bolesti částečně uleví zvednutí poraněné končetiny do výšky nad úroveň těla a ledování. Sníží se tím tlak a prokrvení bolestivého místa. Bolest však může narůstat v souvislosti s eventuálním rozvojem zánětu.
    </p>
    <p>
      Pro urychlení léčení a odstranění bolesti lékař zcela bezbolestně provrtá nehtem drobný otvor <em>(fenestrace nehtu)</em>. Otvorem vyteče pod tlakem nahromaděná krev a potíže ihned ustoupí. Zánět se nerozvine. Po vyprázdnění nebo vstřebání krve nehet odpadne nebo postupně odroste a vyroste nový.
    </p>
    <h id="uhozeni_do_nehtu_s_poranenim_nehtoveho_luzka">
      Uhození do nehtu s poraněním nehtového lůžka
    </h>
    <desc>
      n/a
    </desc>
    <p>
      Poranění prstu těžkým břemenem s částečným uvolněním nehtu <em>(luxace nehtu)</em> krvácí a bolí. Takto poraněný pacient většinou hned po úrazu pro bolest vyhledá lékařské ošetření.
    </p>
    <p>
      <strong>Poškození nehtového lůžka však není vidět.</strong> Nehet zůstává celistvý a pevně lpí na jedné z částí poškozeného nehtového lůžka. Lékař ránu znecitliví, nehet bezbolestně odstraní a lůžko patřičně ošetří.
    </p>
    <p>
      Často bývá <a href="zlomeniny">poraněna i kost pod nehtem</a>. Většinou se láme nehtová drsnatina (část kosti posledního článku prstu).
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Čím může být nebezpečná tříska pod nehtem?
      </li>
      <li>Jak se má správně ošetřit odchlípnutý nehet?
      </li>
      <li>Jak se projevuje krevní výron pod nehtem?
      </li>
      <li>O čem svědčí krvácení zpod nehtu spojené s odtržením části nehtu?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>