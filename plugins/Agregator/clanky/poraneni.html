<?xml version="1.0" encoding="utf-8"?>
<body data-fbcommentid="1859871800811849" data-type="article" data-image="/files/preview/koutek/drobna_krvava_poraneni/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-01-22" mtime="2015-11-09" data-top="955" author="Jaroslav Pavelka" id="poraneni" short="Poranění">
    Drobná krvavá poranění
  </h>
  <desc kw="kůže-podkoží, úraz, poranění, krvácení, první pomoc, mikroorganizmy, zánět, pohyb">
    Správné ošetření drobného poranění zkracuje dobu léčení, šetří bolest a pomáhá předcházet zánětlivým komplikacím. Rána by měla být ošetřena do 6 hodin od úrazu.
  </desc>
  <p>
    Drobná krvavá poranění navozují dilema, zda je třeba vyhledat lékařské ošetření, nebo zda se ranka zahojí sama. Nejedná se jen o to, <strong>zda je rána „na šití“</strong>. Je rovněž potřeba vyčistit ránu, zkontrolovat proočkování proti tetanu a další. Pokud si pacient závažností zranění není jistý, lékařskou pomoc by měl vyhledat.
  </p>
  <p>
    Na <a href="naplastovy_steh">klasické šití rány jehlou nemusí vůbec dojít</a>. Bolesti není třeba se bát. Dezinfekce v ráně neštípe a zákroky se provádějí šetrně v místním nebo i celkovém znecitlivění (dle závažnosti).
  </p>
  <section>
    <h id="osetrovani_poranene_ruky_svepomoci">
      Ošetřování poraněné ruky svépomocí
    </h>
    <desc>
      n/a
    </desc>
    <p>
      Nejčastějším drobným krvavým poraněním je říznutí do prstu nebo do ruky (při krájení cibule, vyřezávání nebo štípání dříví). Poraněný si může poskytnout první pomoc tak, že:
    </p>
    <ol>
      <li>poraněnou končetinu i s ránou <strong>omyje čistou tekoucí vodou</strong>,
      </li>
      <li>
        <strong>ránu zakryje</strong> nejlépe sterilním čtvercem (běžnou <a href="lekarnicka">součástí lékárničky</a>), obvazem nebo čistým kapesníkem, aby do ní nepronikaly <a href="bakterie">choroboplodné zárodky</a>,
      </li>
      <li>
        <strong>zvedne končetinu do výšky</strong>, což podpoří samovolnou zástavu krvácení snížením <a href="krevni_tlak">krevního tlaku</a> v končetině,
      </li>
      <li>
        <strong>krytí rány přitlačuje</strong> zdravou rukou a pokusí se uklidnit,
      </li>
      <li>ránu prozkoumá a <strong>rozhodne se, zda vyhledá lékaře</strong>.
      </li>
    </ol>
    <p>
      O nutnosti vyhledání lékařského ošetření rozhoduje především velikost rány a zda je „rozšklebená“ (zda okraje zejí nebo lpí k sobě). Také je třeba zkontrolovat míru hybnosti a citlivosti (čití) prstů. Po prozkoumání může ranka začít znovu krvácet. Opětovného zastavení krvácení lze docílit výše popsaným způsobem.
    </p>
    <p class="example">
      Ostrý předmět (střep, hrot nože) může i při <a href="zavazna_poraneni">drobném poranění kůže</a> přerušit například šlachu nebo nerv a tím způsobit omezení hybnosti prstu. To platí pro zranění celé končetiny, tedy prstu, ruky, zápětstí, předloktí, lokte nebo paže.
    </p>
    <p>
      Ošetřenou končetinu je dobré položit na břicho volně pokrčenou v lokti – nejlépe uloženou v šátku nebo ji přidržovat zdravou rukou. Obecně platí, že <strong>čím více klidu má rána na hojení, tím lépe bude vypadat jizva</strong>.
    </p>
    <p class="example">
      Pokud se zraněný rozhodne vyhledat lékařské ošetření, má ránu vypláchnout pouze vodou (desinfekci provede lékař). V takovém případě do rány nepatří ani vata, prášek či léčivé rostliny, neboť komplikují standardní ošetření (z rány se těžko odstraňují).
    </p>
    <h id="nalehavost_osetreni_rany">
      Naléhavost ošetření rány
    </h>
    <desc>
      n/a
    </desc>
    <p>
      Rána má být <strong>ošetřena <a href="nalehavost_vysetreni">do 6 hodin od úrazu</a></strong>. Je častou chybou, že pacient přijde k lékařskému ošetření po delším čase – druhý nebo nejčastěji dokonce třetí den po úrazu. Tehdy již přichází kvůli narůstající bolesti („škubání v ráně“) nebo i teplotě, což jsou <a href="vyvoj_zanetu">známky zánětu</a>.
    </p>
    <p>
      Druhým extrémem je zbrklá a příliš rychlá jízda autem na pohotovost. Takto dopravený pacient má velmi často ránu nezakrytou a stále krvácející s tím, že „doma neměl čím ránu zavázat“. Často se zapomíná na to, že <strong>výbavou každého auta je lékárnička</strong>, kterou lze použít i mimo dopravní nehody :-)
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Proč nepatří vata či léčivé rostliny do rány vyžadující lékařské ošetření?
      </li>
      <li>K čemu je dobré zvednutí poraněné končetiny do výšky?
      </li>
      <li>Za jakých podmínek je nutné vyhledat lékařské ošetření?
      </li>
      <li>Kdy může být drobná ranka v kůži závažným úrazem?
      </li>
      <li>Proč je třeba ránu při první pomoci zakrýt sterilním obvazem?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
