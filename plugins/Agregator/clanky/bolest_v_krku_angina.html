<?xml version="1.0" encoding="utf-8"?>
<body data-fbcommentid="1859858450813184" data-type="article" data-image="/files/preview/koutek/bolest_v_krku_angina/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-12-09" mtime="2020-06-16" data-top="927" author="Jaroslav Pavelka" authorid="jaroslav_pavelka" id="bolest_v_krku_angina" short="Bolest v krku">Bolest v krku, nachlazení, angína</h>
  <!-- generated attribute kw by user_updatekw.sh on 2020-07-17, do not edit -->
  <desc kw="imunita, mikroorganizmy, teplota, zánět, uzliny, boulička, prevence">Bolesti v krku mohou přejít v angínu, která je pro připravený organizmus zvládnutelná. Až teprve komplikace angíny mohou způsobit trvalé poškození zdraví.</desc>
  <p><a href="ryma_a_smrkani">Horní cesty dýchací</a> jsou častou vstupní bránou infekce. Nemocný člověk může <a href="chripka">svou chorobu přenášet</a> na ostatní lidi kašlem a kýcháním – <a href="jak_neonemocnet">kapénkovou infekcí</a>. Vývoj a závažnost onemocnění je <a href="imunita">závislá na imunitě</a> (obranyschopnosti) organizmu. <strong>Imunita vzniká a narůstá stykem organizmu s choroboplodnými zárodky.</strong></p>
  <section>
    <h id="bolest_v_krku_pricina_a_leceni">Bolest v krku, příčina a léčení</h>
    <desc>
      Spousta nečistot a bacilů vdechovaných společně se vzduchem je <a href="kasel_a_typy_kasle">vychytávána zdravou sliznicí a likvidována</a>. 
      <strong>Zdravý neoslabený jedinec by <a href="jak_neonemocnet">neměl kapénkovou infekcí vůbec onemocnět</a>.</strong>
    </desc>
    <p>Aby se podařilo <a href="bakterie">choroboplodným zárodkům (mikroorganizmům)</a> proniknout sliznicí, musejí k tomu mít zvláštní podmínky, například podráždění sliznice a prochlazení. Tehdy se většinou vytvoří pod dolní čelistí <a href="lymfaticke_uzliny">bolestivé uzliny</a>. <strong>Mikroorganizmy jsou brzy imunitním systémem rozpoznány a postupně likvidovány.</strong></p>
    <p>Tento stav boje zvláštních bílých krvinek proti mikroorganizmům ve sliznici se projevuje jako <strong>pálení a škrábání v krku</strong>. Může být spojen s <a href="kasel_a_typy_kasle">kašlem</a> nebo s <a href="ryma_a_smrkani">rýmou</a>. Bývají rovněž <a href="zanet">celkové příznaky zánětu</a> jako únava, slabost, <a href="teplota">zvýšená teplota</a>. Většinou se stav upraví během několika dnů. V tom případě se jednalo pouze o <em>nemoc z prochlazení (nastuzení, nachlazení)</em>.</p>
    <p>Pomůže odpočinek, nejlépe klid na lůžku, <a href="prijem_tekutin">dostatek tekutin</a> a vitamínu C. Někomu pomáhá kloktání slabé vlažné dezinfekce nebo minerálky. <strong>Antibiotika v této fázi onemocnění nepomohou.</strong> Pokud organizmus infekci nezvládne, může se následně vyvinout angína.</p>
    <h id="vznik_a_prubeh_anginy">Vznik a průběh angíny</h>
    <desc>V případě oslabení imunity, kdy nejsou mikroorganizmy včas rozpoznány nebo není dostatek obranných protilátek, se mikroorganizmy dostávají až do krční mandle. Tam se pomnoží, a tím způsobí <strong>zánět krční mandle</strong> označovaný jako angína.</desc>
    <p>Stále živé <strong>bacily se hromadí v mandlích</strong>, kde se hromadí i bílé krvinky. Mezi bacily a krvinkami dochází k zápolení a <a href="lecba_zanetu">zánět se vyvíjí</a>. Počáteční fáze je bolestivá. Dochází k překrvení, zarudnutí a zbytnění mandlí, špatně se polyká, nemocný má změněný hlas. Rozvíjí se <a href="zanet">celkové příznaky zánětlivého onemocnění</a>.</p>
    <p><strong>Boj mezi krvinkami a bacily se později projeví tvorbou hnisu</strong>, což jsou odumřelé mikroby a boji podlehnuvší bílé krvinky a další odumřelé buňky. Hnis je vstřebáván nebo se vyplavuje chodbičkami v mandlích a je polykán nebo se vytvoří <a href="nezhoubne_nadory">absces (dutina vyplněná hnisem)</a>, který bývá nutné ošetřit chirurgicky.</p>
    <h id="komplikace_a_leceni_anginy">Komplikace a léčení angíny</h>
    <desc>Z nemocných a změněných mandlí se mohou živé bacily dostat krevní cestou dále do těla a způsobit <strong>závažné zánětlivé komplikace angíny s trvalými následky</strong>. Aby ke komplikacím nedošlo, <a href="antibiotika">je vhodné nasadit antibiotika</a>. Antibiotika pomáhají bílým krvinkám zlikvidovat mikrobiální původce choroby.</desc>
    <p class="example">Nejčastější trvalé následky v důsledku komplikací jsou <a href="mocove_kameny">zánět ledvin</a> nebo onemocnění srdečních chlopní.</p>
    <p>Angínu lze takříkajíc přechodit. Je zde ale nebezpečí vzniku výše popsaných komplikací. Při léčení angíny je nutný klid na lůžku a dostatek tekutin. Dle stavu jsou vhodná antibiotika a další léky podle celkových příznaků onemocnění.</p>
    <p>Po vyléčení z angíny mohou <strong>přetrvávat změny na mandlích</strong> (zvětšení mandlí, deformity, čepy, potíže s polykáním) nebo se <strong>angíny často opakují</strong>. V té době většinou přetrvávají zvětšené hmatné lymfatické uzliny na krku (bouličky).</p>
    <p>V tom případě je vhodné na návrh odborného lékaře mandle nechat jednoduchým zákrokem <strong>chirurgicky odstranit</strong>. Jejich funkci pak převezmou lymfatické uzliny, které přepažují lymfatické cesty jako síta. V nich jsou proniknuvší mikroorganizmy likvidovány.</p>
    <p>V dobách, kdy antibiotika nebyla, se nepochybně vyskytovalo více komplikací angín (včetně smrtelných). Dnes je nasazení antibiotik na zvážení odborného lékaře – zda, kdy, jaké, v jaké dávce a na jak dlouho. To ideálně podle kultivace a citlivosti testovaných v laboratoři.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je kapénková infekce?</li>
      <li>Čeho je příznakem pálení a škrábání v krku?</li>
      <li>Co je angína?</li>
      <li>Jaké mohou vzniknout komplikace angíny?</li>
      <li>Co nahradí funkci krčních mandlí po jejich odstranění?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
