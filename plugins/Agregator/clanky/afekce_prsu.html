<?xml version="1.0" encoding="utf-8"?>
<body data-fbcommentid="1859917610807268" data-type="article" data-image="/files/preview/koutek/onemocneni_prsu/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-06-29" mtime="2010-06-29" data-top="953" author="Jaroslav Pavelka" id="afekce_prsu" short="Afekce prsu">
    Nenádorová onemocnění prsu
  </h>
  <desc kw="žláza, nádory, nezhoubné, zhoubné, neúrazové, poranění, zánět">
    Ženský i mužský prs mají stejný základ, chorobami prsu trpí ženy i muži, ženy častěji. Některé změny prsu jsou přirozené, jiné je nutné vyšetřit a mnohdy i řešit. Včasné vyšetření vede k definitivnímu vyléčení bez následků.
  </desc>
  <section>
    <h id="zanetlive_a_hormonalni_onemocneni_prsu">
      Zánětlivé a hormonální onemocnění prsu
    </h>
    <desc>
      n/a
    </desc>
    <ul>
      <li>V novorozeneckém věku se u dívek i chlapců objevuje poměrně často zduření jednoho nebo obou prsních žláz, které je přirozeně způsobené hormony matky. Zduření většinou samo ustoupí, někdy však může dojít k <a href="vyvoj_zanetu">rozvoji zánětu</a> v prsu a <a href="nezhoubne_nadory">k tvorbě abscesu v prsní žláze</a>. Absces je pak nutno chirurgicky ošetřit.
      </li>
      <li>V dětském věku se potíže objevují velmi zřídka, spíše se jedná o úrazy při pádech. Při ošetření úrazu je třeba dbát o celistvost bradavky i bradavkového dvorce.
      </li>
      <li>V období dospívání se dívčí prs vyvíjí v součinnosti s ostatními pohlavními znaky. Vývoj ženského prsu je velmi individuální; u někoho dříve a u někoho o mnoho let později. Zneklidnění je třeba pouze v případě, že se kolem 12. roku věku dívky neobjevují <em>žádné ženské sekundární pohlavní znaky</em> (růst prsů, ženského ochlupení, měsíčky, změna postavy do ženského typu).
      </li>
      <li>U chlapců se v období dospívání (13–23 let) často objevuje zduření jednoho nebo obou prsů, způsobené hormonální aktivitou. Nejedná se o chorobu ani o poruchu, pouze o zvýšenou hormonální aktivitu.
      </li>
      <li>V dospělosti se může u mužů vyskytnout zbytnění jedné nebo obou prsních žláz <em>(gynekomastie)</em>.
        <ol>
          <li>Bolestivé zánětlivé zbytnění způsobené podrážděním nebo prochlazením bradavky samo rychle ustoupí. Ve skutečnosti se nejedná o <em>gynekomastii</em>.
          </li>
          <li>Nebolestivé dlouhodobé (týdny a déle trvající) zbytnění prsní žlázy je nutné řešit. Lékařské vyšetření a následná poměrně jednoduchá operace vyřeší problém. <strong>Neléčená <em>gynekomastie</em> často vede ke vzniku rakoviny prsu u mužů.</strong>
          </li>
        </ol>
      </li>
      <li>Co vede u žen ke vzniku rakoviny prsu nikdo neví. Statisticky se <a href="rakovina_prsu">rakovina prsu</a> vyskytuje častěji u žen, které nikdy nekojily.
      </li>
    </ul>
    <h id="boulicka_v_prsu">
      Boulička v prsu
    </h>
    <desc>
      n/a
    </desc>
    <p>
      Bouličky vyskytující se v prsu mohou být různého původu:
    </p>
    <ul>
      <li>boulička v kůži nebo v podkoží prsu – <em><a href="nezhoubne_nadory">aterom</a></em>
      </li>
      <li>nebolestivá boulička v prsu jakékoli velikosti – <em><a href="nezhoubne_nadory">lipom</a></em>
      </li>
      <li>nebolestivá nebo bolestivá boulička v mléčné žláze prsu – <em><a href="nezhoubne_nadory">cysta</a></em>
        <ul>
          <li>Velikost a bolestivost se mění v souvislosti s menstruačním cyklem. Diagnóza se stanoví ultrazvukem nebo rentgenovým vyšetřením prsu <em>(mammografie)</em>.
          </li>
          <li>Onemocnění není nebezpečné. Odstranění je jednoduché; odsátí obsahu jehlou pod kontrolou ultrazvukem nebo chirurgické odstranění celé cysty.
          </li>
        </ul>
      </li>
      <li>nebolestivá drobná boulička v mléčné žláze – <em><a href="nezhoubne_nadory">fibrom</a></em>
        <ul>
          <li>Nemění se v souvislosti s menstruačním cyklem, diagnóza se stanoví opět <em>mammograficky</em>.
          </li>
          <li>Řešením jsou pravidelné kontroly (u velmi mladých pacientek) nebo chirurgické odstranění.
          </li>
          <li>Často se vyskytuje mnohočetně <em>(fibromatóza)</em>.
          </li>
        </ul>
      </li>
      <li>
        <a href="znamenko-bradavice-rakovina">kožní afekce</a> na prsu
        <ul>
          <li>Vyskytují se stejně na prsu jako kdekoli jinde na těle.
          </li>
        </ul>
      </li>
      <li>zvětšené bolestivé nebo nebolestivé <a href="uzliny">lymfatické uzliny</a>
        <ul>
          <li>Vyskytují se při zevním okraji prsu, v podpaží a v podklíčkové krajině.
          </li>
          <li>Mohou být reaktivní, zánětlivé nebo nádorové.
          </li>
        </ul>
      </li>
      <li>velmi bolestivá zarudlá boulička v podpaží – zanícená potní žláza s uzavřeným vývodem <em>(hydradenitis)</em>
        <ul>
          <li>Onemocnění není nebezpečné, ale je velmi nepříjemné, chirurgické ošetření bývá nutné.
          </li>
          <li>Onemocnění se vracívá <em>(recidivuje)</em>.
          </li>
        </ul>
      </li>
      <li>pohmoždění prsu; může vzniknout modřina, která
        <ul>
          <li>se normálně vstřebá nebo
          </li>
          <li>se promění v zatvrdlinu, nebo
          </li>
          <li>se promění časem v <em><a href="nezhoubne_nadory">cystu nebo absces</a></em>
          </li>
        </ul>
      </li>
      <li>dutina vyplněná hnisem – <em><a href="nezhoubne_nadory">absces</a></em>
        <ul>
          <li>Bolestivost závisí na <a href="stadia_zanetu">stupni zánětu</a>; není nebezpečná, ale je nepříjemná.
          </li>
          <li>Většinou navazuje na zánět prsu v souvislosti s kojením.
          </li>
          <li>Chirurgické ošetření bývá nezbytné.
          </li>
        </ul>
      </li>
      <li>rakovina prsu – nebolestivá boulička v prsu jakékoli velikosti
        <ul>
          <li>Nemění se v souvislosti s menstruačním cyklem.
          </li>
        </ul>
      </li>
    </ul>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Z jakého důvodu mohou zduřit novorozenci prsní žlázy?
      </li>
      <li>Kdy je nutné hledat lékařské vyšetření v souvislosti s vývojem prsu dívek?
      </li>
      <li>Co napomáhá vzniku rakoviny prsu u mužů?
      </li>
      <li>Jakou má příčinu změněná lymfatická uzlina v podpaží?
      </li>
      <li>Jaká je nejčastější příčina vzniku abscesu v prsu?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
