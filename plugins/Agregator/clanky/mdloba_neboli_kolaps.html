<?xml version="1.0" encoding="utf-8"?>
<body data-fbcommentid="1859900254142337" data-type="article" data-image="/files/preview/koutek/mdloba_neboli_kolaps/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-03-16" mtime="2019-11-14" author="Jaroslav Pavelka" authorid="jaroslav_pavelka" id="mdloba_neboli_kolaps" short="Mdloba neboli kolaps">Mdloba neboli kolaps</h>
  <!-- generated attribute kw by user_udpatekw.sh on 2020-02-26, do not edit -->
  <desc kw="poruchy vědomí, mozek-nervy, prevence, první pomoc, srdce, poranění, mikroorganizmy">Mdloba je způsobena nedostatečným okysličením mozku, a to nejčastěji z důvodu poklesu krevního tlaku. Oživování <em>(resuscitace)</em> zkolabovaného je nutné jen výjimečně.</desc>
  <p>Mdlobě většinou předchází slabost, zatočení hlavy a studený pot. Tehdy, aby nedošlo ke kolapsu, je třeba <strong>podpořit prokrvení mozku</strong>. Sklon k omdlívání mívají nervově labilnější lidé s <a href="krevni_tlak">nižším krevním tlakem</a> (typicky např. slečny). Člověk však může omdlít také bez varování a následným pádem se může poranit.</p>
  <p>Podpora prokrvení mozku:</p>
  <ul>
    <li>zhluboka dýchat,</li>
    <li>uvolnit těsné oblečení kolem krku (např. rozepnout košili),</li>
    <li>posadit se nebo ještě lépe položit,</li>
    <li>otevřít okno,</li>
    <li>přiložit studený obklad na čelo,</li>
    <li>zvednout dolní končetiny.</li>
  </ul>
  <p>Obecné podmínky zvyšující sklon k omdlívání:</p>
  <ul>
    <li>vydýchaný vzduch v místnosti plné lidí,</li>
    <li>teplo,</li>
    <li>dusno,</li>
    <li>vlhko (po dešti),</li>
    <li>ospalost, únava a vyčerpání,</li>
    <li>shlédnutí něčeho zvláštního nebo nepříjemného (například kolapsu někoho jiného).</li>
  </ul>
  <section>
    <h id="hloubka_bezvedomi">Hloubka bezvědomí určuje postup při první pomoci</h>
    <desc><a href="nadmerne_dychani">Porucha vědomí</a> <em>(bezvědomí)</em> může mít různou hloubku. Od krátkodobé slabosti, kterou nemusí okolí ani postřehnout, až po plné bezvědomí s vyhasnutím všech obranných reakcí (včetně polykacího reflexu). Podle hloubky bezvědomí provádíme adekvátní první pomoc.</desc>
    <dl>
      <dt>Počínající mdloba</dt>
      <dd>Projevuje se zatočením hlavy, teplem, pocitem nejistoty a mžitkami před očima.</dd>
      <dd>Vyžaduje <strong>preventivně podpořit prokrvení mozku</strong> (výše) a <strong>vyprázdnit ústa</strong> (bonbón, žvýkačka, zubní protéza, zbytky jídla).</dd>
      <dt>Zkolabovaný klidně a pravidelně dýchající člověk</dt>
      <dd>Člověk se srdeční akcí (pravidelně bijící srdce) vyžaduje rovněž <strong>výše zmíněnou prevenci a nikoli resuscitaci</strong>.</dd>
      <dt>Zkolabovaný člověk s poruchou dýchání</dt>
      <dd>Porucha dýchání bývá způsobena zapadnutím kořene jazyka nebo vdechnutím cizího tělesa.</dd>
      <dd>
        Takový člověk 
        <strong>je ohrožen na životě a <a href="resuscitace-ozivovani">vyžaduje resuscitaci</a></strong>
        .
      </dd>
    </dl>
    <h id="priciny_a_prvni_pomoc">Specifické příčiny kolapsu a první pomoc</h>
    <desc>n/a</desc>
    <dl>
      <dt>Nemocný <a href="cukrovka">cukrovkou</a> (diabetik)</dt>
      <dd>Pozvolna ztrácí vědomí v případě příliš nízké hladiny cukru v krvi.</dd>
      <dd>Jako první pomoc <strong>potřebuje neprodleně cukr</strong>, a to nejlépe formou sladkého nápoje.</dd>
      <dt>Určitá <a href="srdecni_infarkt">onemocnění srdce</a></dt>
      <dd>Způsobí poruchu vědomí tím, že srdce nedostatečně pumpuje krev a mozek nedostává dostatek okysličené krve.</dd>
      <dt>Epilepsie (česky padoucnice)</dt>
      <dd>Je to nemoc, při které vzniká porucha vědomí a křeče vlastním onemocněním mozku a <em>nikoli snížením tlaku</em>.</dd>
      <dd>Při laické první pomoci <strong>je nutné dbát pouze na volné dýchací cesty a předcházet poranění při pádu</strong>.</dd>
    </dl>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím je způsobena mdloba?</li>
      <li>Jak je dobré zasáhnout při počínající mdlobě?</li>
      <li>Čím je ohrožen zkolabovaný člověk?</li>
      <li>V čem spočívá rozdíl pomoci diabetikovi upadajícímu do bezvědomí od jinak zdravého kolabujícího člověka?</li>
      <li>V čem spočívá rozdíl pomoci epileptikovi v záchvatu od jinak zdravého zkolabovaného člověka?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>
</body>
