<?xml version="1.0" encoding="utf-8"?>
<body data-type="article" data-image="/files/preview/koutek/koureni_cigaret/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="koureni_cigaret" short="Kouření cigaret" ctime="2012-02-23" mtime="2012-02-23">Závislosti na kouření je snazší předejít</h>
  <!-- generated attribute kw by user_udpatekw.sh on 2019-09-22, do not edit -->
  <!-- generated attribute kw by user_udpatekw.sh on 2019-09-26, do not edit -->
  <desc kw="prevence, zdravý životní styl, cévy, kašel, nádory, zhoubné, infarkt">Kouření tabáku (nejčastěji cigaret) přináší kuřákovi krátkodobě příjemný prožitek, ale dlouhodobě nepříjemnou závislost na nikotinu. Podle stupně závislosti již nebývá kouření nikterak příjemným zážitkem, spíše vzniká problém, když nezbytná cigareta chybí.</desc>
  <p>Nikotin zvyšuje hladinu zvláštních hormonů – <em>endorfinů</em>. Jejich vyplavení způsobuje dobrou náladu, pocit zklidnění, blaha, tlumení bolesti a podobně. Endorfinům se také říká „hormony štěstí“ a přirozeně bývají vyplavovány při různých příležitostech (úspěch, porod, určitá zátěž nebo sport). Je logické, že <strong>uvolňování endorfinů v souvislosti s kouřením je kuřákovi velmi příjemné</strong>.</p>
  <p>Každá další cigareta přináší kuřákovi menší a menší změnu hladiny hormonu (zákon klesajícího mezního užitku). V pozdějších stádiích návyku si může kuřák vychutnat pouze první cigaretu po delší pauze (po spánku, po jídle a podobně).</p>
  <section>
    <h id="davni_indiani_kourit_umeli">Dávní indiáni kouřit uměli</h>
    <desc>n/a</desc>
    <p>Příjemný účinek kouření tabáku objevili v dávných dobách američtí indiáni. Podobně jako jiné návykové látky (drogy) si však dopřávali kouření dýmky jen při zvláštních příležitostech. Podmínky zda, kdo, kdy, kolik a jakou drogu smí užívat totiž vždy určoval šaman.</p>
    <ol>
      <li>Španělští dobyvatelé Ameriky dovezli kouření ve středověku do Evropy, kde se stalo (nikým neřízenou) módou. Stále však je kouření dýmky rituálem, který vyžaduje určitý čas a plné soustředění kuřáka.</li>
      <li>Největší problém nastal přechodem od dýmky přes doutníky k (nezhasínajícím) cigaretám, které lze kouřit i při libovolných činnostech.</li>
      <li>Soudobí indiáni (žijící v naší civilizaci) tomuto trendu propadli, jako každý jiný člověk.</li>
    </ol>
    <p>V souladu s ochranou nekuřáků na sebe stát nepřímo bere roli šamana v omezování kuřáků (všudypřítomnými zákazy), zvyšováním ceny cigaret (spotřební daň) a dokonce i snižováním pohodlí samotného kouření (požadavkem na samozhasínací cigarety).</p>
    <h id="stadia_navyku_kuraka_na_nikotin">Stádia návyku kuřáka na nikotin</h>
    <desc>n/a</desc>
    <p>Období příjemného vychutnání si cigarety je bohužel pouze dočasné. Protože je prožitek velmi příjemný, začínající kuřák časem zvyšuje množství vykouřených cigaret. Vyplavování endorfinů je však velmi individuální.</p>
    <p>Každý kuřák se dříve nebo později dostane do stádia, kdy další cigaretu kouří, aniž by se dostavil kýžený efekt. Příjemný prožitek se dostavuje pouze po delším nekouření. Vždy je dobré si sám rozvoj návyku omezovat, například někde nekouřit (v bytě, v autě a podobně) nebo limitovat množství cigaret.</p>
    <p>Vývoj stádií návyku na cigarety:</p>
    <ol>
      <li>Kuřácké pokusy teenagerů jsou známé nepříjemným točením hlavy, nevolností a zvracením. Stejné potíže se dostaví i kuřákovi po cigaretě po dlouhém nekouření (nejčastěji po neúspěšném pokusu přestat kouřit).</li>
      <li>Po překonání počátečních nepříjemných doprovodných příznaků přichází vychutnání každé občasně vykouřené cigarety. V tomto příjemném stádiu je možné vydržet bohužel vždy jen dočasně (nebo v područí šamana).</li>
      <li>V dalším stádiu si kuřák zakouří stále ještě příležitostně, nikdy však sám (vždy ve společnosti, nejraději ke kávě, ke sklence vína, k pivu, po sexu a podobně).</li>
      <li>Později začne kuřák kouřit i sám.</li>
      <li>Ještě později si kuřák zakouří kdykoli chce, ale vždy před situací, kdy nebude moci delší dobu kouřit (na autobusové zastávce).</li>
      <li>Pak kuřák kouří i v každé přestávce mezi prací a po každém jídle.</li>
      <li>V dalším stádiu kuřák hledá každou příležitost ke kouření (mezi prací dělá častější přestávky a vyhýbá se pobytu na místech, kde by nemohl kouřit).</li>
      <li>
        Plně závislý kuřák kouří kdykoli, i když sám (rozumem) nechce, například: 
        <ul>
          <li>při práci,</li>
          <li>v rozrušení nebo v pohodě,</li>
          <li>pro zklidnění,</li>
          <li>když se v noci probudí,</li>
          <li>i když zrovna nemá na cigaretu čas,</li>
          <li>když je nachlazený.</li>
        </ul>
      </li>
    </ol>
    <p class="important"><strong>Do posledního stádia návyku dospěje dříve nebo později každý kuřák.</strong></p>
    <p>Spokojenost kuřáků se v různých stádiích závislosti na cigaretách liší:</p>
    <ol>
      <li>Mladý začínající kuřák (ve stádiu 1 a 2) si naivně představuje, že kdykoli bude chtít, tak kouřit přestane (třeba než by onemocněl). Někdo dokonce uvažuje tak, že ať tedy nakonec onemocní, protože to už bude starý a bude mu to jedno.</li>
      <li>Kuřák ve stádiu 2–5 většinou kouří rád a kouřit nechce přestat (mezní užitek z kouření stále převyšuje mezní náklady).</li>
      <li>Plně závislý kuřák (ve stádiu 6 a 7) dobře cítí, že mu kouření nesvědčí, ale většinou si další cigaretu už nedokáže odříct.</li>
    </ol>
    <h id="koureni_a_choroby">Kouření a choroby</h>
    <desc>n/a</desc>
    <p>O škodlivosti kouření dnes již jistě nikdo nepochybuje. Dlouhodobé kouření podporuje vznik řady různých chorob. Mezi nejznámější patří:</p>
    <ul>
      <li><a href="kasel_a_typy_kasle">kuřácký kašel</a>,</li>
      <li><a href="rakovina_tlusteho_streva_a_konecniku">rakovina nejen dýchacích cest</a>,</li>
      <li>kornatění cév ústící v <a href="srdecni_infarkt">srdedční infarkt</a>,</li>
      <li>kornatění cév ústící v <a href="iktus">mozkovou mrtvici</a>,</li>
      <li><a href="komplikace_vredu">žaludeční vředy a jejich komplikace</a>.</li>
    </ul>
    <p class="important">Samozřejmě, že jedna cigareta (ba ani jedna krabička cigaret) nevadí. Nikdo však neví, jak brzy si vytvoří takový návyk, se kterým si již sám nedokáže poradit.</p>
    <h id="odvykani_koureni">Odvykání kouření</h>
    <desc>n/a</desc>
    <p>Nejlepší je kouřit vůbec nezačít. Jestli úspěšně experimentujete s kouřením cigaret (jste ve stádiu 1 nebo 2), přečetli jste si tenhle článek a pochopili ho, pak pravděpodobně cigarety (alespoň na nějaký čas) odložíte. K tomu vám srdečně blahopřeji.</p>
    <p>Jestli máte vytvořen návyk na cigarety (jste v některém z dalších stádií), pak jste zřejmě tenhle článek nečetli. Možná ho však přečetl Váš dobrý kamarád nebo člen rodiny a odkáže Vás na něj. Pak Vám přeji pevnou vůli ve velmi náročném odvykání kouření.</p>
    <p>Pro zvýšení úspěšnosti odvykání kouření je z mé zkušenosti potřeba:</p>
    <ol>
      <li>Být si zcela jist, že chci přestat kouřit a vím, proč přestávám.</li>
      <li>Nehlásit dopředu přátelům, že přestávám kouřit.</li>
      <li>Přestat ihned (nikoli až k nějaké události v budoucnu).</li>
      <li>Cigarety mít stále u sebe (nedeprimovat se).</li>
      <li>
        Někomu pomáhá obelhávání sebe sama. 
        <ul>
          <li>Naplánovat si zakouření (například hned po dokončení určité činnosti).</li>
          <li>Až ta doba přijde, dokázat si nezapálit a naplánovat si ke kouření jinou příležitost.</li>
        </ul>
      </li>
      <li>Spoléhat sám na sebe (nikoli na náhražky jako jsou elektronické cigarety, náplasti, šidítka či tablety proti kouření).</li>
    </ol>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč závislý kuřák potřebuje k uspokojení více cigaret než začínající kuřák?</li>
      <li>Proč si nevytvořili dávní indiáni návyk na tabák (a jiné drogy)?</li>
      <li>Proč mladým kuřákům nevadí, že ve stáří onemocní?</li>
      <li>Které choroby mají přímou souvislost s kouřením cigaret?</li>
      <li>V čem spočívá záludnost vzniku návyku na nikotin?</li>
    </ol>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>
</body>