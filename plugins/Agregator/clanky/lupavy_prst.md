
{data-fbcommentid="1859895150809514" data-type="article" data-image="/files/preview/koutek/lupavy_prst/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-12-30" mtime="2010-12-30" data-top="973" author="Jaroslav Pavelka" id="lupavy_prst" short="Lupavý prst"}

# Příčiny a léčba lupavého prstu

<!-- generated attribute kw by user_updatekw.sh on 2021-11-10, do not edit -->

{kw="pohyb, zánět, úraz"}

Při tomto onemocnění je v jednom místě ztížený pohyb prstem. Při snaze o ohnutí prstu dojde po překonání určitého odporu k přeskočení prstu do nové polohy (lupnutí).

Lupavý prst _(digitus saltans)_ je onemocnění, jež může postihnout kterýkoli prst na ruce. Nejčastěji se však jedná o palec – lupavý palec _(polex saltans)_. Jedná se o onemocnění šlachy, která ohýbá prst. Onemocnění je způsobené původně [úrazem nebo namožením šlachy][1], kterým většinou pacient nevěnuje vůbec pozornost. Teprve následně dochází k většinou velmi bolestivým zánětlivým změnám.

{id="pricina\_vzniku\_lupaveho_palce"}

## Příčina vzniku lupavého palce

n/a

{class="example"}

V prstech nejsou žádné svaly. Svaly které umožňují pohyb prstů jsou totiž uloženy na předloktí. Od svalů vedou do prstů velmi pevné hladké šlachy. Aby byly pohyby prstů plynulé a bezbolestné, jsou [šlachy uloženy ve šlachových pochvách][1]. Nad některými klouby procházejí šlachy pevnými vazivovými poutky.

Šlacha je složena z mnoha podélně jdoucích pevných vláken. V případě jejího přetížení nebo poranění může dojít k natržení několika těchto vláken. Natržení se projeví zbytněním (uzlík) poraněné části šlachy. Jestli je rozšířené místo v blízkosti poutka, které je právě tak velké, aby jím dobře klouzala zdravá šlacha, pak rozšířené místo poutkem prochází až po překonání určitého odporu (lupnutí).

V počátku onemocnění bývá lupání [komplikováno zánětem][2] a je tedy bolestivé. Někteří lidé však bolest překonají, onemocnění se může stát dlouhodobým (chronickým) a bolest po ústupu zánětu nemusí být téměř žádná.

{id="leceni\_lupaveho\_palce"}

## Léčení lupavého palce

n/a

Rozcvičování prstu v počáteční fázi onemocnění by zvyšovalo bolest i [intenzitu zánětu][3]. Proto je potřeba se v této fázi lupání prstu naprosto vyvarovat. To lze podpořit pevnou fixací prstu nebo i celé ruky.

Zhruba po 3 týdnech může lupání přestat nebo se stát méně znatelným a nebolestivým. Pak je teprve vhodné začít bolestivý prst zlehka a bez námahy procvičovat.

V případě, že by fixace nepřinesla efekt, pak bude nutné operační řešení, které nemá smysl odkládat. Operace je velmi jednoduchá, provádí se v místním znecitlivění. Většinou postačí protnout poutko nad kloubem a uzlík na šlaše se sám zahojí. Omezení pracovního zařazení je vlastně jen do doby zhojení kůže (asi 2 týdny).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je lupavý prst?
  2. Který prst bývá nejčastěji lupáním postižen?
  3. Proč se nemá lupavý prst rozcvičovat v počátku onemocnění?
  4. V čem většinou spočívá operace lupavého palce?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: onemocneni_slach
 [2]: stadia_zanetu
 [3]: vyvoj_zanetu

