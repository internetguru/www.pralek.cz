<?xml version="1.0" encoding="utf-8"?>
<body data-fbcommentid="1859891710809858" data-type="article" data-image="/files/preview/koutek/lekove_formy/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-05-09" mtime="2010-05-09" data-top="962" author="Jaroslav Pavelka" id="leky" short="Léky">Možnosti podávání léků a lékové formy</h>
  <!-- generated attribute kw by user_updatekw.sh on 2021-12-06, do not edit -->
  <desc kw="angína, porucha vědomí, teplota, cévy, zvracení, alergie">Léky se mohou dostat do těla různými cestami. Stejné množství léku (účinná dávka léku) působí stejně, je-li podáno kteroukoli formou a kteroukoli cestou. Většinou je možné nasadit takovou formu, která pacientovi vyhovuje.</desc>
  <p class="example">V případě opakovaného zvracení nemá smysl podávat <a href="travici_potize">tabletky ke zklidnění žaludku</a>, neboť by byly vzápětí vyzvráceny a proto nemohou být účinné. Snadno a dobře v tomto případě pomůže čípek, rychleji nitrosvalová injekce. Okamžitě působí nitrožilně podaný lék.</p>
  <p>Podávání léků se dá rozdělit na <em>invazivní</em> (např. vpich injekce) a <em>neinvazivní</em> bez nutnosti otevření pacienta.</p>
  <section>
    <h id="neinvazivni_aplikace_leku_a_lekove_formy">Neinvazivní aplikace léků a lékové formy</h>
    <desc>n/a</desc>
    <dl>
      <dt>Polknutí léku ústy <em>(perorání aplikace)</em></dt>
      <dd>Nejčastěji se jedná o tablety, dražé, prášky, kapky či sprej.</dd>
      <dd>Nejběžnější metoda podávání léků.</dd>
      <dd>Nástup účinku je kolem 30 minut.</dd>
      <dd>Nelze je užít v bezvědomí, při zvracení nebo při poruše polykání (<a href="angina">například při angíně</a>).</dd>
      <dt>Uložení léku pod jazyk a vstřebání ústní sliznicí <em>(sublinquální aplikace)</em></dt>
      <dd>Nejčastěji se jedná o tablety nebo sprej.</dd>
      <dd>Často užívaná metoda vhodná k aplikaci léků zvyšujících <a href="srdecni_infarkt">prokrvení srdečního svalu</a>.</dd>
      <dd>Nástup účinku je několik minut.</dd>
      <dd>Sprej lze užít i u lidí s <a href="predychavani">poruchou vědomí</a>.</dd>
      <dt>Nakapání léku do spojivkového vaku oka a vstřebání jeho sliznicí <em>(konjunktivální aplikace)</em></dt>
      <dd>Jendá se o kapky nebo mast.</dd>
      <dd>Léky podávané do spojivkového vaku jsou určeny pouze k ošetření oka nebo spojivek.</dd>
      <dt>Nakapání nebo vstříknutí léku do nosu a vstřebání nosní sliznicí <em>(intranasální aplikace)</em></dt>
      <dd>Jedná se o kapky, mast nebo sprej.</dd>
      <dd>Léky aplikované do nosu jsou určeny hlavně k místnímu použití.</dd>
      <dd>Pozor, působí však i celkově (stejně jako <a href="koureni_cigaret">šňupání tabáku</a> nebo kokainu).</dd>
      <dt>Nakapání léku do ucha a vstřebání zevním zvukovodem <em>(intraotální aplikace)</em></dt>
      <dd>Jedná se o kapky nebo mast.</dd>
      <dd>Léky působí místně na zevní zvukovod a bubínek.</dd>
      <dt>Vdechnutím léku do průdušek a plic <em>(intrabronchiální aplikace)</em></dt>
      <dd>Nejčastěji se užívají spreje <a href="kasel">k uvolnění stažených průdušek</a> při astmatu.</dd>
      <dd>Působí během několika sekund.</dd>
      <dt>Přiložení léku na kůži a vstřebání kůží <em>(transkutání aplikace)</em></dt>
      <dd>Jedná se o léčivou náplast, gel, sprej nebo mast.</dd>
      <dd>Náplast může působit dlouhodobě.</dd>
      <dd>Masti působí místně.</dd>
      <dd>Metoda je vhodná například k dlouhodobé aplikaci hormonů nebo léků proti bolesti.</dd>
      <dt>Aplikace léku do konečníku <em>(intraanální nebo rektální aplikace)</em></dt>
      <dd>Jedná se o čípek, mast nebo roztok k nálevu.</dd>
      <dd>Podání <a href="teplota">čípku proti teplotě</a> a bolesti je výhodné zvláště u dětí nebo u lidí, kteří nemohou spolknout tabletu.</dd>
      <dd>Léky se vstřebávají rychle a dobře.</dd>
      <dd>Lze podat i nálev (klyzma) <a href="travici_potize">při úporné zácpě</a>.</dd>
      <dt>Aplikace léku do pochvy <em>(intravaginální aplikace)</em></dt>
      <dd>Jedná se o čípek, sprej, gel, roztok k výplachu nebo tampon.</dd>
      <dd>Veškeré léky se podávají k místnímu použití.</dd>
    </dl>
    <h id="invazivni_aplikace_leku_a_lekove_formy">Invazivní aplikace léků a lékové formy</h>
    <desc>n/a</desc>
    <dl>
      <dt>Nitrokožní aplikace léku <em>(intradermální injekce)</em></dt>
      <dd>Jedná se o injekční roztok.</dd>
      <dd>Do kůže se aplikují <a href="imunita">testy alergenů</a> nebo očkování, aby byly s odstupem dobře hodnotitelné.</dd>
      <dt>Podkožní aplikace léku <em>(subkutání injekce)</em></dt>
      <dd>Jedná se o injekční roztok.</dd>
      <dd>Nejčastěji se užívá jako <a href="onemocneni_slach">obstřiky šlach</a> a <a href="cukrovka">k aplikaci inzulínu</a>.</dd>
      <dt>Nitrosvalová aplikace léku <em>(intramuskulární injekce)</em></dt>
      <dd>Jedná se o injekční roztok.</dd>
      <dd>Nejběžnější injekční podávání léků, které působí rychle.</dd>
      <dd>Jsou velmi dobře dávkovatelné a jejich hladina pravidelně kolísá.</dd>
      <dt>Nitrožilní aplikace léku <em>(intravenózní aplikace)</em></dt>
      <dd>Jedná se o injekční nebo infuzní roztok.</dd>
      <dd>Nejlepší a nejrychlejší aplikace léků s okamžitým působením.</dd>
      <dd>Při infuzním podání je hladina léků přesně kontrolovatelná a řiditelná, takže nekolísá.</dd>
      <dt>Nitrotepenná aplikace léku <em>(intraarteriální aplikace)</em></dt>
      <dd>Jedná se o injekční roztok.</dd>
      <dd>Do tepny lze podat látku, která působí v místech <a href="mrtvice">zásobovaných danou tepnou</a>.</dd>
      <dd>Látka působí ihned.</dd>
      <dt>Nitrokostní aplikace léku <em>(intraosseální aplikace)</em></dt>
      <dd>Jedná se o infuzní roztok.</dd>
      <dd>Do dutiny kosti lze aplikovat léky rychle v případě závažného poranění a nemožnosti jiných přístupů (například <a href="ochlazeni_spaleniny">při rozsáhlých spáleninách</a>).</dd>
      <dt>Nitrokloubní aplikace léku <em>(intraartikulární aplikace)</em></dt>
      <dd>Jedná se o injekční roztok.</dd>
      <dd>Do kloubů se aplikují léky, které zde působí místně (nejčastěji <a href="artroza">obstřiky kloubů</a>).</dd>
      <dt>Aplikace léku do dutiny břišní <em>(intraperitoneální aplikace)</em></dt>
      <dd>Jedná se o infuzní roztok.</dd>
      <dd>Za určitých zvláštních podmínek je možné podávat léky přímo do dutiny břišní.</dd>
      <dt>Aplikace léku do páteřního kanálu <em>(intramedulární aplikace)</em></dt>
      <dd>Jedná se o injekční roztok.</dd>
      <dd>Do páteřního kanálu lze podávat léky k tlumení porodních bolestí nebo i k některým operacím.</dd>
    </dl>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>V čem se obecně liší různé způsoby podání léku?</li>
      <li>V čem je podání léku různými způsoby obecně stejné?</li>
      <li>Jaké jsou neinvazivní způsoby podání léku?</li>
      <li>Jaké jsou invazivní možnosti podání léku?</li>
      <li>Jaké jsou nejznámější lékové formy?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>