<?xml version="1.0" encoding="utf-8"?>
<body data-fbcommentid="1859891710809858" data-type="article" data-image="/files/preview/koutek/lekove_formy/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-05-09" mtime="2010-05-09" data-top="962" author="Jaroslav Pavelka" id="leky" short="Léky">Možnosti podávání léků a lékové formy</h>
  <!-- generated attribute kw by user_updatekw.sh on 2021-11-10, do not edit -->
  <desc kw="angína, porucha vědomí, teplota, cévy, zvracení, alergie">Léky se mohou dostat do těla různými cestami. Stejné množství léku (účinná dávka léku) působí stejně, je-li podáno kteroukoli formou a kteroukoli cestou. Většinou je možné nasadit takovou formu, která pacientovi vyhovuje.</desc>
  <p>Vstřebání léků různými cestami je různě rychlé, různě více nebo méně vhodné. <strong>Výsledný efekt léku je stejný, ať je aplikován jakoukoli formou.</strong> Některé léky lze podávat pouze určitými cestami. Většinu léků lze však podat různými cestami a v různých formách.</p>
  <p class="example">V případě opakovaného zvracení nemá smysl podávat <a href="travici_potize">tabletky ke zklidnění žaludku</a>, neboť by byly vzápětí vyzvráceny a proto nemohou být účinné. Snadno a dobře v tomto případě pomůže čípek, rychleji nitrosvalová injekce. Okamžitě působí nitrožilně podaný lék.</p>
  <p>Podávání léků se dá rozdělit na <em>invazivní</em> (např. vpich injekce) a <em>neinvazivní</em> bez nutnosti otevření pacienta.</p>
  <section>
    <h id="neinvazivni_aplikace_leku_a_lekove_formy">Neinvazivní aplikace léků a lékové formy</h>
    <desc>n/a</desc>
    <ul>
      <li>
        <strong>Polknutí léku ústy</strong> <em>(perorání aplikace)</em> – nejčastěji tablety, dražé, prášky, kapky, sprej; 
        <ul>
          <li>Nejběžnější metoda podávání léků.</li>
          <li>Nástup účinku je kolem 30 minut.</li>
          <li>Nelze je užít v bezvědomí, při zvracení nebo při poruše polykání (<a href="angina">například při angíně</a>).</li>
        </ul>
      </li>
      <li>
        <strong>Uložení léku pod jazyk</strong> a vstřebání ústní sliznicí <em>(sublinquální aplikace)</em> – nejčastěji tablety nebo sprej; 
        <ul>
          <li>Často užívaná metoda vhodná k aplikaci léků zvyšujících <a href="srdecni_infarkt">prokrvení srdečního svalu</a>.</li>
          <li>Nástup účinku je několik minut.</li>
          <li>Sprej lze užít i u lidí s <a href="predychavani">poruchou vědomí</a>.</li>
        </ul>
      </li>
      <li>
        <strong>Nakapání léku do spojivkového vaku</strong> oka a vstřebání jeho sliznicí <em>(konjunktivální aplikace)</em> – kapky nebo mast; 
        <ul>
          <li>Léky podávané do spojivkového vaku jsou určeny pouze k ošetření oka nebo spojivek.</li>
        </ul>
      </li>
      <li>
        <strong>Nakapání nebo vstříknutí léku do nosu</strong> a vstřebání nosní sliznicí <em>(intranasální aplikace)</em> – kapky, mast nebo sprej; 
        <ul>
          <li>Léky aplikované do nosu jsou určeny hlavně k místnímu použití.</li>
          <li>Pozor, působí však i celkově (stejně jako <a href="koureni_cigaret">šňupání tabáku</a> nebo kokainu).</li>
        </ul>
      </li>
      <li>
        <strong>Nakapání léku do ucha</strong> a vstřebání zevním zvukovodem <em>(intraotální aplikace)</em> – kapky nebo mast; 
        <ul>
          <li>Léky působí místně na zevní zvukovod a bubínek.</li>
        </ul>
      </li>
      <li>
        <strong>Vdechnutím léku do průdušek a plic</strong> <em>(intrabronchiální aplikace)</em> – sprej; 
        <ul>
          <li>Nejčastěji se užívají spreje <a href="kasel">k uvolnění stažených průdušek</a> při astmatu.</li>
          <li>Působí během několika sekund.</li>
        </ul>
      </li>
      <li>
        <strong>Přiložení léku na kůži</strong> a vstřebání kůží <em>(transkutání aplikace)</em> – léčivá náplast, gel, sprej nebo mast; 
        <ul>
          <li>Náplast může působit dlouhodobě.</li>
          <li>Metoda je vhodná například k dlouhodobé aplikaci hormonů nebo léků proti bolesti. Masti působí místně.</li>
        </ul>
      </li>
      <li>
        <strong>Aplikace léku do konečníku</strong> <em>(intraanální aplikace nebo rektální aplikace)</em> – čípek, mast nebo roztok k nálevu; 
        <ul>
          <li>Podání <a href="teplota">čípku proti teplotě</a> a bolesti je výhodné zvláště u dětí nebo u lidí, kteří nemohou spolknout tabletu.</li>
          <li>Léky se vstřebávají rychle a dobře.</li>
          <li>Lze podat i nálev (klyzma) <a href="travici_potize">při úporné zácpě</a>.</li>
        </ul>
      </li>
      <li>
        <strong>Aplikace léku do pochvy</strong> <em>(intravaginální aplikace)</em> – čípek, sprej, gel, roztok k výplachu, tampon; 
        <ul>
          <li>Veškeré léky se podávají k místnímu použití.</li>
        </ul>
      </li>
    </ul>
    <h id="invazivni_aplikace_leku_a_lekove_formy">Invazivní aplikace léků a lékové formy</h>
    <desc>n/a</desc>
    <ul>
      <li>
        <strong>Nitrokožní aplikace léku</strong> <em>(intradermální injekce)</em> – injekční roztok; 
        <ul>
          <li>Do kůže se aplikují <a href="imunita">testy alergenů</a> nebo očkování, aby byly s odstupem dobře hodnotitelné.</li>
        </ul>
      </li>
      <li>
        <strong>Podkožní aplikace léku</strong> <em>(subkutání injekce)</em> – injekční roztok; 
        <ul>
          <li>Nejčastěji se užívá jako <a href="onemocneni_slach">obstřiky šlach</a> a <a href="cukrovka">k aplikaci inzulínu</a>.</li>
        </ul>
      </li>
      <li>
        <strong>Nitrosvalová aplikace léku</strong> <em>(intramuskulární injekce)</em> – injekční roztok; 
        <ul>
          <li>Nejběžnější injekční podávání léků, které působí rychle.</li>
          <li>Jsou velmi dobře dávkovatelné a jejich hladina pravidelně kolísá.</li>
        </ul>
      </li>
      <li>
        <strong>Nitrožilní aplikace léku</strong> <em>(intravenózní aplikace)</em> – injekční nebo infuzní roztok; 
        <ul>
          <li>Nejlepší a nejrychlejší aplikace léků s okamžitým působením.</li>
          <li>Při infuzním podání je hladina léků přesně kontrolovatelná a řiditelná, takže nekolísá.</li>
        </ul>
      </li>
      <li>
        <strong>Nitrotepenná aplikace léku</strong> <em>(intraarteriální aplikace)</em> – injekční roztok; 
        <ul>
          <li>Do tepny lze podat látku, která působí v místech <a href="mrtvice">zásobovaných danou tepnou</a>.</li>
          <li>Látka působí ihned.</li>
        </ul>
      </li>
      <li>
        <strong>Nitrokostní aplikace léku</strong> <em>(intraosseální aplikace)</em> – infuzní roztok; 
        <ul>
          <li>Do dutiny kosti lze aplikovat léky rychle v případě závažného poranění a nemožnosti jiných přístupů (například <a href="ochlazeni_spaleniny">při rozsáhlých spáleninách</a>).</li>
        </ul>
      </li>
      <li>
        <strong>Nitrokloubní aplikace léku</strong> <em>(intraartikulární aplikace)</em> – injekční roztok; 
        <ul>
          <li>Do kloubů se aplikují léky, které zde působí místně (nejčastěji <a href="artroza">obstřiky kloubů</a>).</li>
        </ul>
      </li>
      <li>
        <strong>Aplikace léku do dutiny břišní</strong> <em>(intraperitoneální aplikace)</em> – infuzní roztok; 
        <ul>
          <li>Za určitých zvláštních podmínek je možné podávat léky přímo do dutiny břišní.</li>
        </ul>
      </li>
      <li>
        <strong>Aplikace léku do páteřního kanálu</strong> <em>(intramedulární aplikace)</em> – injekční roztok; 
        <ul>
          <li>Do páteřního kanálu lze podávat léky k tlumení porodních bolestí nebo i k některým operacím.</li>
        </ul>
      </li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>V čem se obecně liší různé způsoby podání léku?</li>
      <li>V čem je podání léku různými způsoby obecně stejné?</li>
      <li>Jaké jsou neinvazivní způsoby podání léku?</li>
      <li>Jaké jsou invazivní možnosti podání léku?</li>
      <li>Jaké jsou nejznámější lékové formy?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>