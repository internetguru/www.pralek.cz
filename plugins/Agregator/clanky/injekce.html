<?xml version="1.0" encoding="utf-8"?>
<body data-fbcommentid="1859927637472932" data-type="article" data-image="/files/preview/koutek/pichnuti_injekce/main.jpg" class="docinfo linklist" xml:lang="cs" ns="https://www.pralek.cz">
  <h ctime="2016-04-11" mtime="2016-04-11" data-top="993" author="Jaroslav Pavelka" id="injekce" short="Injekce">Píchnutí injekce svépomocí</h>
  <desc kw="první pomoc, nevolnost, kůže-podkoží, hygiena, cévy, krev, poranění, boulička">
    Píchnutí injekce (aplikace léku v injekční formě) svépomocí nebo vzájemnou pomocí do podkoží nebo do svalu je jednoduché a bezbolestné. Součástí přípravy je dodržení hygienických pravidel a volba vhodného místa vpichu.
  </desc>
  <p>
    Někteří lidé se musejí naučit píchnout si injekci svépomocí nebo vzájemnou pomocí. Bývají k tomu náležitě poučeni a vyškoleni zdravotnickým perzonálem. Přesto mohou vzniknout určité nejasnosti, zvláště pak ve spojení s nervozitou.
  </p>
  <section>
    <h id="kam_pichnout_jakou_injekci">
      Kam píchnout jakou injekci
    </h>
    <desc>
      n/a
    </desc>
    <p>
      Přesně dané množství jasně označeného léku (jako např. <a href="cukrovka">inzulín</a>, glukagon, atropin) se podává nejčastěji <a href="leky">do svalu nebo do podkoží</a> – v souladu s přiloženým návodem.
    </p>
    <ul>
      <li>
        <strong>Do podkoží</strong> si lze svépomocí podat lék nejlépe do břicha, vzájemnou pomocí pak i do předloktí nebo do paže. K podkožní aplikaci léku je jehla vedena šikmo ke kůži. V podkoží <strong>vytvoří podaný lék dočasnou bouličku</strong>, která se postupně vstřebá.
      </li>
      <li>
        <strong>Do svalu</strong> se lék svépomocí podává typicky do ramene nebo do stehna, vzájemnou pomocí ideálně do hýždě. K nitrosvalové aplikaci je jehla vedena kolmo ke kůži a zavádí se celá.
      </li>
    </ul>
    <h id="priprava_na_pichnuti_injekce">
      Příprava na píchnutí injekce
    </h>
    <desc>
      n/a
    </desc>
    <p>
      Před samotným píchnutím injekce je potřeba dbát na hygienu a připravit si veškerý potřebný materiál. Vlastní aplikace léku by měla <strong>probíhat v čistém a klidném prostředí</strong>. Ideální je dobře větraná místnost s pohovkou, kam lze po úkonu ulehnout v případě <a href="kolaps">slabosti nebo nevolnosti</a>.
    </p>
    <p>
      Nejprve si pacient určí místo, kam bude lék podán. Je nutné, aby byla kůže v místě plánovaného vpichu zdravá, bez oděrek nebo pupínků a nebolestivá, např. po předchozím vpichu. Zvolené místo k píchnutí injekce (a ruce) je nutné mechanicky očistit; tedy omýt vodou a mýdlem a pečlivě osušit čistým ručníkem.
    </p>
    <p>
      Následuje příprava veškerého materiálu: dezinfekce, tamponů, vlastního léku, injekční stříkačky, injekční jehly s ochranným krytem. Pokud je lék ve zvláštní ampulce, je třeba nabrat patřičné množství do injekční stříkačky v souladu s návodem.
    </p>
    <h id="doporuceny_postup_pichnuti_injekce">
      Doporučený postup píchnutí injekce
    </h>
    <desc>
      n/a
    </desc>
    <p>
      Před píchnutím injekce má být pacient zklidněný a vyrovnaný. Samotné <a href="poraneni">píchnutí injekce téměř nebolí</a>. Při podávání léku může pacient vnímat určitý tlak nebo mírné štípání. V rámci aplikace injekce se doporučuje:
    </p>
    <ol>
      <li>dezinfikovat kůži v místě vpichu a přebytečnou dezinfekci otřít tamponem,
      </li>
      <li>sejmout ochranný kryt z jehly a píchnout injekci,
      </li>
      <li>
        <strong>pokusit se nabrat nejprve trochu tekutiny do injekce</strong> natažením pístu zpět <em>(aspirovat)</em> a
        <ol>
          <li>pokud se po aspiraci v injekci objeví krev, je vhodné opakovat vpich kousek vedle,
          </li>
          <li>pokud se v injekci krev neobjeví, lze lék podat stlačením pístu injekční stříkačky,
          </li>
        </ol>
      </li>
      <li>vytáhnout jehlu,
      </li>
      <li>na místo vpichu přiložit tampon a přitlačit ho na chvíli k zamezení krvácení.
      </li>
    </ol>
    <p>
      Přítomnost krve v injekci po <em>aspiraci</em> vypovídá o napíchnutí žíly. Pravděpodobnost napíchnutí žíly ve svalu je malá. Léky určené do svalu nebo do podkoží se mají vstřebávat postupně. Případná aplikace takového léku do žíly proto může být pro organizmus příliš zatěžující.
    </p>
    <p class="important">
      Při vytahování jehly je třeba postupovat šetrně, aby nedošlo k poškození tkáně. Hrot injekční jehly je ostře nabroušený dvoustranný nožík ve tvaru seříznuté trubičky a případným tlakem na jehlu (např. zboku přiloženým tamponem) lze okolní tkáň poškodit.
    </p>
    <p>
      Vytváření kožní řasy (sevřením) nebo naopak napínání kůže (roztahováním) sloužilo dříve k přípravě prostoru pro píchnutí injekce tupou (opakovaně používanou) jehlou. Sloužilo to také k odpoutání pozornosti pacienta od bolesti, neboť <a href="zavazna_poraneni">píchnutí tupou jehlou bývalo vždy bolestivé</a>. To dnes u dokonale ostrých jehel na jedno použití postrádá smysl.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Kam se nejlépe píchne svépomocí podkožní injekce?
      </li>
      <li>Do kterého svalu se typicky píchne nitrosvalová injekce vzájemnou pomocí?
      </li>
      <li>Jaké musí být místo zvolené k píchnutí injekce?
      </li>
      <li>Co dělat, pokud se po aspiraci v injekční stříkačce objeví krev?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
