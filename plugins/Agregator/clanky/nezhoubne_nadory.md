
{data-fbcommentid="1859911224141240" data-type="article" data-image="/files/preview/koutek/nezhoubne_nadory/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-06-18" mtime="2010-06-18" data-top="992" author="Jaroslav Pavelka" id="nezhoubne_nadory" short="Nezhoubné nádory"}

# Nezhoubné nádory a bouličky s nimi zaměňované

<!-- generated attribute kw by user_updatekw.sh on 2021-12-06, do not edit -->

{kw="nádory, boulička, neúrazové, strach, nezhoubné, žláza"}

Nezhoubné nádory se označují podle tkání, ze kterých vycházejí. Preventivní odstranění některých nádorů se stalo rutinou, u ostatních většinou postačí pravidelné kontroly.

[Obecné vlastnosti nezhoubných nádorů][1] jsou velmi podobné. Nezhoubné nádory se mohou za určitých podmínek přeměnit (zvrhnout) v nádory zhoubné. Vždy je proto vhodné konzultovat i nezhoubný nádor s odborným lékařem.

{id="jednotlive\_nezhoubne\_nadory"}

## Jednotlivé nezhoubné nádory

n/a

Lipom
:   Je nezhoubný nádor _vycházející z tukové tkáně_.
:   Jeho buňky jsou uzavřeny ve zvláštním pouzdru uloženém nejčastěji v podkoží.
:   Bývá hmatný jako nebolestivá boulička kdekoli na těle.
:   Mívá velikost od několika milimetrů až do mnoha centimetrů v průměru.
:   Může se vyskytovat i v mnohočetné formě _(lipomatóza)_ – desítky i stovky lipomů. Na rozdíl od [metastáz zhoubného nádoru][1] se nejedná o život ohrožující onemocnění.
:   Odstranit lipom chirurgicky je jednoduché. Je vhodné odstranit lipom, který překáží v nějaké činnosti, který bolí, hyzdí, který se zvětšuje nebo ze kterého má pacient strach.

Fibrom
:   Je nezhoubný nádor _vycházející z vaziva_ (nejčastěji kožního).
:   Nejčastěji se vyskytuje jako přívěsek na kůži obličeje, krku, podpaží nebo třísel.
:   Je měkký, nebolestivý, barvy okolní kůže nebo tmavší.
:   Velký bývá od drobného sotva viditelného až do několika centimetrů.
:   Mívá tvar válečku nebo kuličky, často visí na tenké stopce. Stopka se může pootočením zaškrtit, pak do fibromu nemůže přitékat krev a [fibrom se zanítí][2], zarudne a bolí. Zánět může přejít do okolí nebo může fibrom odpadnout a dojde k samovolnému zhojení.
:   Fibrom na viditelném místě [hyzdí stejně jako bradavice][3].
:   Jeho chirurgické odstranění je jednoduché. Odstraňuje se ze stejných důvodů jako _lipom_.

Histiocytom
:   Je nezhoubný tužší kožní nádor z vaziva _(fibrom)_ a zvláštních obranných buněk _(histiocytů)_.
:   Často je načervenalý, může svědit.
:   Bývá též nazýván _dermatofibrom_, _fibroma durum_ nebo _histiocyt_.

Hemangiom
:   Je nezhoubný nádor _vycházející z cévní stěny_.
:   Vyskytuje se kdekoli v dobře prokrvených částech těla i v kůži podobně jako kožní _fibrom_, ale je nejčastěji červený.
:   Jeho odstranění je snadné.
:   Odstraňuje se z kosmetických důvodů, nebo když se zvětšuje.

Chondrom
:   Je nezhoubný nádor _vycházející z chrupavky_.
:   Vyskytuje se zřídkakdy.
:   Může se vyskytnout všude, kde je chrupavka, nejčastěji v okolí nártu, hlezna (kotníky) nebo v koleni.
:   Nebývá viditelný ani hmatný, ale může se stát překážkou v kloubu (kloubní myška).
:   Chirurgické odstranění bývá jednoduché.

Osteom
:   Je nezhoubný nádor _vycházející z kosti_.
:   Kost je živá tkáň, která je neustále kostními buňkami odbourávána a zároveň znovu tvořena. Proto se nádor může vyskytnout i v dospělé kosti.
:   Osteom může vystupovat z kosti ve formě hmatné tvrdé nebolestivé bouličky [podobně jako uzlina][4].
:   Nádor vyskytující se uvnitř kosti se většinou zjistí náhodně při rentgenovém vyšetření, které se [provádí pro nějaký úraz][5], nebo když zlomenina neodpovídá mechanizmu úrazu a kost praská v místě oslabeném nádorem.
:   Chirurgické odstranění bývá složitější.
:   Jakmile je osteom zjištěn a odlišen od _cysty_ (níže), odstraňuje se.

Myom
:   Je nezhoubný nádor _vycházející z hladkého svalu_.
:   Nejčastěji se vyskytuje v děloze, často je vícečetný (jednotky).
:   Myomem zvětšená děloha může tlačit na močový měchýř a působit potíže s močením.
:   Myom může bránit otěhotnění. Pak je chirurgické řešení individuální; nejčastěji odstranění myomu nebo odstranění celé dělohy.

Polyp
:   Je laločnatý nezhoubný nádor _vycházející ze sliznice_ (nejčastěji nosní dutiny nebo trávicí trubice).
:   Většinou je zjištěn náhodně při odborném vyšetření.
:   Může být na stopce (stopkatý polyp) a může pootočením dojít k zaškrcení s následným zánětem podobně jako _fibrom_.
:   Zjištěný polyp zažívacího ústrojí je vždy odstraněn z důvodu [prevence vzniku zhoubného nádoru][6].
:   Odstranění polypu je velmi jednoduché, většinou přímo v rámci preventivního vyšetření.

Adenom
:   Je přisedlý nezhoubný nádor _vycházející ze sliznice_ (nejčastěji tlustého střeva a konečníku).
:   Adenom je většinou zjištěn při odborném [vyšetření konečníku nebo celého tlustého střeva][7].
:   Jeho odstranění je nutné z důvodu [prevence vzniku zhoubného nádoru][8].
:   Většinou nelze odstranit přímo v rámci vyšetření, ale následně operačně.

{id="boulicky\_zamenovane\_s\_nezhoubnymi\_nadory"}

## Bouličky zaměňované s nezhoubnými nádory

n/a

Gangliom
:   Je boulička na šlaše nebo v okolí kloubu.
:   Nejedná se o nádor, ale o [onemocnění šlach][9].

Aterom
:   Je mazová žláza s uzavřeným vývodem, ve které se hromadí její obsah.
:   Vznikne v případě nadměrného [hromadění mazu uvnitř žlázy][10].

Cysta
:   Je dutina vyplněná tekutinou.

Absces
:   Je [dutina vyplněná hnisem][11].

Keloid
:   Je zbytnělá jizva vzniklá poruchou hojení (nejčastěji po spálenině).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Za jakých podmínek je vhodné odstranit lipom či fibrom?
  2. Jaká může vzniknout komplikace stopkatého fibromu?
  3. Proč se kost zlomí právě v místě osteomu?
  4. Které nezhoubné nádory se mohou nejčastěji přeměnit ve zhoubné?
  5. S čím bývají zaměňovány nezhoubné nádory?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: nezhoubny_nebo_zhoubny_nador
 [2]: vyvoj_zanetu
 [3]: znamenko-bradavice-rakovina
 [4]: uzliny
 [5]: zlomeniny
 [6]: rakovina_streva
 [7]: hemoroidy
 [8]: odhaleni_rakoviny
 [9]: onemocneni_slach
 [10]: akne
 [11]: angina

