
{data-fbcommentid="1859858450813184" data-type="article" data-image="/files/preview/koutek/bolest\_v\_krku_angina/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-12-09" mtime="2020-08-04" data-top="927" author="Jaroslav Pavelka" id="angina" short="Angína"}

# Nachlazení a bolesti v krku

<!-- generated attribute kw by user_updatekw.sh on 2021-11-10, do not edit -->

{kw="angína, imunita, mikroorganizmy, teplota, zánět, uzliny, boulička, prevence"}

Bolesti v krku mohou přejít v angínu, která je pro připravený organizmus zvládnutelná. Až teprve komplikace angíny mohou způsobit trvalé poškození zdraví.

[Horní cesty dýchací][1] jsou častou vstupní bránou infekce. Nemocný člověk může [svou chorobu přenášet][2] na ostatní lidi kašlem a kýcháním – [kapénkovou infekcí][3]. Vývoj a závažnost onemocnění je [závislá na imunitě][4] (obranyschopnosti) organizmu. **Imunita vzniká a narůstá pozvolným stykem organizmu s choroboplodnými zárodky.**

{id="bolest\_v\_krku\_pricina\_a_leceni"}

## Bolest v krku, příčina a léčení

Spousta nečistot a bacilů vdechovaných společně se vzduchem je [vychytávána zdravou sliznicí a likvidována][5]. **Zdravý neoslabený jedinec by [neměl kapénkovou infekcí vůbec onemocnět][3].** 

Aby se podařilo [choroboplodným zárodkům (mikroorganizmům)][6] proniknout sliznicí, musejí k tomu mít zvláštní podmínky, například podráždění sliznice nebo prochlazení. Tehdy se většinou vytvoří pod dolní čelistí [bolestivé uzliny][7]. **Mikroorganizmy jsou brzy imunitním systémem rozpoznány a postupně likvidovány.**

Tento stav boje zvláštních bílých krvinek proti mikroorganizmům ve sliznici se projevuje jako **pálení a škrábání v krku**. Může být spojen s [kašlem][5] nebo s [rýmou][1]. Bývají rovněž [celkové příznaky zánětu][8] jako únava, slabost, [zvýšená teplota][9]. Většinou se stav upraví během několika dnů. V tom případě se jednalo pouze o _nemoc z prochlazení (nastuzení, nachlazení)_.

Pomůže odpočinek, nejlépe klid na lůžku, [dostatek tekutin][10] a vitamínu C. Někomu pomáhá kloktání slabé vlažné dezinfekce nebo minerálky. **Antibiotika v této fázi onemocnění nepomohou.** Pokud organizmus infekci nezvládne, může se následně vyvinout angína.

{id="vznik\_a\_prubeh_anginy"}

## Vznik a průběh angíny

V případě oslabení imunity, kdy nejsou mikroorganizmy včas rozpoznány nebo není dostatek obranných protilátek, se mikroorganizmy dostávají až do krční mandle. Tam se pomnoží, a tím způsobí **zánět krční mandle** označovaný jako angína.

Stále živé **bacily se hromadí v mandlích**, kde se hromadí i bílé krvinky. Mezi bacily a krvinkami dochází k zápolení a [zánět se vyvíjí][11]. Počáteční fáze je bolestivá. Dochází k překrvení, zarudnutí a zbytnění mandlí, špatně se polyká, nemocný má změněný hlas. Rozvíjí se [celkové příznaky zánětlivého onemocnění][8].

**Boj mezi krvinkami a bacily se později projeví tvorbou hnisu**, což jsou odumřelé mikroby a boji podlehnuvší bílé krvinky a další odumřelé buňky. Hnis je vstřebáván nebo se vyplavuje chodbičkami v mandlích a je polykán nebo se vytvoří [absces (dutina vyplněná hnisem)][12], který bývá nutné ošetřit chirurgicky.

{id="komplikace\_a\_leceni_anginy"}

## Komplikace a léčení angíny

Z nemocných a změněných mandlí se mohou živé bacily dostat krevní cestou dále do těla a způsobit **závažné zánětlivé komplikace angíny s trvalými následky**. Aby ke komplikacím nedošlo, [je vhodné nasadit antibiotika][13]. Antibiotika pomáhají bílým krvinkám zlikvidovat mikrobiální původce choroby.

{class="example"}

Nejčastější trvalé následky v důsledku komplikací jsou [zánět ledvin][14] nebo onemocnění srdečních chlopní.

Angínu lze takříkajíc přechodit. Je zde ale nebezpečí vzniku výše popsaných komplikací. Při léčení angíny je nutný klid na lůžku a dostatek tekutin. Dle stavu jsou vhodná antibiotika a další léky podle celkových příznaků onemocnění.

Po vyléčení z angíny mohou **přetrvávat změny na mandlích** (zvětšení mandlí, deformity, čepy, potíže s polykáním) nebo se **angíny často opakují**. Pak většinou přetrvávají zvětšené hmatné lymfatické uzliny na krku (bouličky).

V tom případě je vhodné na návrh odborného lékaře mandle nechat jednoduchým zákrokem **chirurgicky odstranit**. Jejich funkci pak převezmou lymfatické uzliny, které přepažují lymfatické cesty jako síta. V nich jsou proniknuvší mikroorganizmy likvidovány.

V dobách, kdy antibiotika nebyla, se nepochybně vyskytovalo více komplikací angín (včetně smrtelných). Dnes je nasazení antibiotik na zvážení odborného lékaře – zda, kdy, jaké, v jaké dávce a na jak dlouho. To ideálně podle [kultivace a citlivosti][13] testovaných v laboratoři.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je kapénková infekce?
  2. Čeho je příznakem pálení a škrábání v krku?
  3. Co je angína?
  4. Jaké mohou vzniknout komplikace angíny?
  5. Co nahradí funkci krčních mandlí po jejich odstranění?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: ryma
 [2]: chripka
 [3]: jak_neonemocnet
 [4]: imunita
 [5]: kasel
 [6]: bakterie
 [7]: uzliny
 [8]: vyvoj_zanetu
 [9]: teplota
 [10]: prijem_tekutin
 [11]: stadia_zanetu
 [12]: nezhoubne_nadory
 [13]: antibiotika
 [14]: mocove_kameny

