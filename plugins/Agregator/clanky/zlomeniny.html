<?xml version="1.0" encoding="utf-8"?>
<body data-fbcommentid="1859961224136240" data-type="article" data-image="/files/preview/koutek/zlomeniny_kosti/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-10-22" mtime="2009-10-22" data-top="939" author="Jaroslav Pavelka" id="zlomeniny" short="Zlomeniny">Projevy zlomenin kostí</h>
  <!-- generated attribute kw by user_updatekw.sh on 2021-12-06, do not edit -->
  <desc kw="zlomeniny, úraz, poranění, krvácení, pohyb, rehabilitace">Zlomeninou se rozumí porušení kontinuity kosti. Jedná se o nalomení, prasklinu, zlomeninu s posunem nebo bez posunu, roztříštění, rozdrcení kosti či vpáčení kosti. Rozpoznání zlomeniny kosti a správné poskytnutí první pomoci zabrání vzniku šoku a komplikací.</desc>
  <section>
    <h id="projevy_zlomeniny_dlouhe_kosti">Projevy zlomeniny dlouhé kosti</h>
    <desc>Zlomenina dlouhé kosti může být provázena zvukovým efektem (prasknutím) podobným tomu, který vznikne šlápnutím na suchou větev v lese.</desc>
    <p class="example">Příkladem dlouhé kosti je kost pažní, předloktí – loketní a vřetenní, stehenní a kosti bérce – holení a lýtková.</p>
    <p>Projevy zlomeniny dlouhé kosti jsou:</p>
    <ul>
      <li>bolestivost,</li>
      <li>změna tvaru končetiny,</li>
      <li>deformace končetiny v případě posunu úlomků,</li>
      <li>nemožnost končetinu zatížit (končetina nemůže plnit funkci),</li>
      <li>nenormální bolestivá hybnost mimo kloub.</li>
    </ul>
    <p>Bolestivost zlomené končetiny se zvyšuje i sebemenším pohybem úlomků kosti a zvýšením svalového napětí. Proto je třeba v rámci první pomoci zajistit klid a nemožnost pohybu kostních úlomků vůči sobě. Uložení pacienta do klidu a <strong>znehybnění poraněné končetiny je základem první pomoci</strong>.</p>
    <p class="important">V případě zlomeniny dlouhé kosti je lépší <a href="zachranka">zajistit neprodlený transport k ošetření záchrankou (profesionálně)</a>, než se snažit zraněného dopravovat vlastními prostředky. Jestliže je nutné při transportu improvizovat, musí být končetina pevně zafixována a tím zlomenina znehybněna.</p>
    <p>Se zlomeninou souvisí krvácení do svalů v jejím okolí. Například krvácení zlomeniny stehenní kosti může způsobit ztrátu značného množství krve (až čtvrtina celkového objemu). To spolu s bolestí <a href="kolaps">může vést ke kolapsu</a>. Prokrvácení okolí zlomeniny rovněž vede k deformaci končetiny.</p>
    <h id="projevy_nalomeni_kosti_v_okoli_kloubu">Projevy nalomení kosti v okolí kloubů</h>
    <desc>Nekompletní <strong>zlomeninu zvláště v okolí kloubů nelze laicky rozeznat</strong>. Odlomení, naštípnutí nebo naprasknutí kosti je bolestivé zranění, které se projevuje podobně jako <a href="vyron_kotniku">pohmoždění nebo podvrtnutí kloubu</a>. Poraněné místo je bolestivé, končetina však může částečně plnit svou funkci.</desc>
    <p><a href="detske_zlomeniny">Schopnost plnit funkci</a> je závislá spíše na citlivosti pacienta a jeho schopnosti snášet bolest (práh bolesti mají různí lidé různý) než na typu nalomení kosti. V rámci první pomoci je vždy vhodné přiložit studený (ledový) obklad na bolestivé místo a končetinu uložit výše, než je zbytek těla.</p>
    <p class="example"><strong>Zraněnou horní končetinu</strong> je vhodné uložit do šátku nebo na opěrku křesla. <strong>Zraněnou dolní končetinu</strong> u ležícího člověka je vhodné podložit polštáři tak, aby byla znatelně výš, než je zadek.</p>
    <p>Přestože jsou nekompletní zlomeniny (nalomení) závažné, <a href="nalehavost_vysetreni">transport k lékaři lze odložit</a> na vhodnou dobu a klidně svépomocí. U velmi citlivého pacienta, který se nedokáže s bolestí vyrovnat, lze postupovat jako při zlomenině dlouhé kosti (výše).</p>
    <p class="example">Dlouho obtěžující bolestivost, otoky a nemožnost rychlého návratu k běžné <em>kvalitě života</em> (bez omezení fyzických funkcí) obtěžují pacienta dlouhé týdny, často je nutná <strong>dlouhodobá intenzivní rehabilitace</strong>. Se zlomeninou zevního kotníku lze chodit nebo například dohrát sportovní zápas.</p>
    <h id="prasklina_lebky">Prasklina lebky</h>
    <desc>Při úrazu hlavy může dojít k <a href="otres_mozku">poranění mozku</a> nebo k prasklině lebky nebo k obojímu. Závažnost úrazu vždy určuje závažnost poranění mozku. Prasklina lební klenby se běžně samovolně zhojí bez dalších komplikací.</desc>
    <p>Závažnější problém vzniká při <a href="zavazna_poraneni">pronikajícím poranění hlavy</a> s porušením kosti a <strong>vpáčením kostních úlomků do hlavy</strong>. V takovém případě první pomoc spočívá v <a href="zachranka">neprodleném zavolání záchranky</a> a transportu na specializované lékařské pracoviště.</p>
    <p><strong>Zlomenina baze lební</strong> je rovněž závažné poranění hlavy. Projevuje se nejčastěji krvácením ze zevního zvukovodu (z ucha) nebo řídkou sekrecí bezbarvé nebo narůžovělé tekutiny z nosu. Se zlomeninou může a nemusí souviset poranění mozku.</p>
    <h id="zlomeniny_patere">Zlomeniny páteře</h>
    <desc>Zlomeniny obratlů patří k nejzávažnějším zlomeninám vůbec. Komplikace a trvalé následky souvisejí s umístěním poraněného obratle a eventuálním poškozením míchy (čím výš tím hůř).</desc>
    <p>Nejzávažnějším zlomeninám krční páteře při dopravních nehodách předchází správně nastavené opěrky hlavy v kombinaci s bezpečnostními pasy a airbagy. Nic takového však bohužel nebrání <a href="skoky_do_vody">skokanům při skocích do neznámé nebo mělké vody po hlavě</a>. Zlomenina krčního obratle pak souvisí s poškozením míchy a trvalou poruchou hybnosti (upoutání na lůžko nebo v lepším případě na vozík).</p>
    <p>Zlomený vaz (zlomený zub čepovce) vede ke smrti. V případě posunu dalších obratlů nastává porušení nebo přerušení míchy s následným ochrnutím. Následky bývají tragické a <strong>ochrnutí bývá většinou nevratné</strong>. Občasné zázračné obnovení tělesných funkcí po úrazu míchy vždy překvapí nejen zraněného, ale i lékaře. Intenzívní rehabilitace je vždy velice náročná.</p>
    <p><a href="starecke_zlomeniny">Zlomeniny bederní páteře</a> mohou ale nemusí souviset s poškozením nervů v míšním kanále (v bederní části páteře již není mícha). Při první pomoci je třeba dbát na to, aby zachránce při manipulaci se zraněným nezhoršil jeho stav. Pokud je to možné, <strong>je dobré nechat vyprošťování i transport profesionálům</strong>.</p>
    <p class="example">Po nehodě řidič auta sedí za volantem, stěžuje si na bolest páteře a necítí nohy, nemůže jimi pohnout. Nic nehoří, nehrozí zřícení do propasti. Zraněný dýchá, je při vědomí, spolupracuje. Není důvod jej laicky vyprošťovat z auta. Zavolaní záchranáři jej vyprostí profesionálně.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím se zvyšuje bolestivost zlomeniny dlouhé kosti?</li>
      <li>Jaká je základní první pomoc při zlomenině dlouhé kosti?</li>
      <li>Jak se pozná nalomení kosti v blízkosti kloubu?</li>
      <li>V čem spočívá závažnost zlomeniny lebky?</li>
      <li>Čím je ohrožen skokan do neznámé nebo mělké vody po hlavě?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>