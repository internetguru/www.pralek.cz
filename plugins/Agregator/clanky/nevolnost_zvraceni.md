
{data-fbcommentid="1859910350807994" data-type="article" data-image="/files/preview/koutek/nevolnost_zvraceni/main.jpg" class="docinfo linklist" xml:lang="cs" ns="https://www.pralek.cz"}

{ctime="2019-11-14" mtime="2019-11-14" data-top="916" id="nevolnost_zvraceni" author="Jaroslav Pavelka" short="Nevolnost a zvracení"}

# Jak postupovat při nevolnosti a zvracení

<!-- generated attribute kw by user_updatekw.sh on 2021-11-10, do not edit -->

{kw="nevolnost, zvracení, průjem, jed, pocení, žlučník, mikroorganizmy, tekutiny"}

Žaludeční nevolnost, zvracení a někdy následně průjem mívá různé příčiny a proto i různé způsoby léčení. Nejčastější příčinou bývá požití zkažené stravy.

Při žaludeční nejistotě, neklidu, neurčitých potížích, [nevolnosti a tlaku v žaludku][1] nebo následně po zvracení je vhodné se nejprve napít malého množství libovolného čaje, vody nebo limonády - podle chuti. Poté je dobré (pokud možno) ulehnout a být v klidu. Teprve po zklidnění žaludku a ústupu potíží je třeba doplnit ztracené tekutiny.

Nejvhodnější je k doplnění tekutin [voda][2]. Ta může být s příchutí, šťávou nebo s ovocem (např. citrónem). K doplnění tekutin rovněž dobře poslouží ochucený čaj, podle chuti polévka nebo jakákoli cukrem slazená limonáda.

Při zvracení malého dítěte je dobré pokusit se uklidnit žaludek podáváním malého množství koly po lžičkách. Po zklidnění žaludku doplníme tekutiny obvyklým způsobem podle věku dítěte.

{class="important"}

Je lhostejné, je-li voda perlivá nebo bez bublinek. Záleží pouze na chuti, nemá žádný jiný smysl bublinky z limonády vytřepávat. Plyn (oxid uhličitý) se po vypití v žaludku vstřebá, rozpustí se v krvi a následně je plícemi vydýchán do okolního vzduchu. Není tedy nutné říhat ani mít větry.

{id="reakce\_na\_otravu_organizmu"}

## Reakce na otravu organizmu

Zvracení a nevolnost může být reakcí na **otravu (intoxikaci) organizmu** po požití zkažené potravy nebo jedu (např. alkoholu).

Příčina otravy a její příznaky
:   Potrava bývá kontaminována nejčastěji patogenními bakteriemi nebo jiným jedem.
:   Obvykle mívá potíže více lidí, kteří jedli stejné jídlo.
:   Zvracení také navazuje bezprostředně po požití nadměrného množství alkoholu (otrava alkoholem)

Léčba
:   V žaludku se nepodaří udržet žádný nápoj, dokud se organizmus nezbaví požitých jedů.
:   Je dobré si opakovaně omývat obličej studenou vodou a vyplachovat ústa.
:   Pít lze teprve tehdy, až to žaludek dovolí.

{id="reakce\_na\_preplneni_zaludku"}

## Reakce na přeplnění žaludku

Zvracení a nevolnost může být také způsobena **přeplněním žaludku** z důvodu požití nadměrného množstní potravy nebo jejím následným nabobtnáním (např. pitím na snědené třešně nebo houby).

Průběh nevolností
:   Dochází ke zvracení s následnou úlevou.
:   Pít lze teprve po vyzvracení nebo až po prostupu části žaludečního obsahu dále do střeva. Obecně tedy až po uvolnění přeplněného žaludku.

{id="nevolnost\_a\_zvraceni\_jako\_doprovodny_jev"}

## Nevolnost a zvracení jako doprovodný jev

Nemocný si je při nevolnosti často sám vědom, v čem pochybil. Pokud si však neuvědomuje žádnou změnu oproti normálnímu stravování a potíže trvají (či dokonce následuje opakované zvracení), je třeba **pátrat po příčině potíží.** Podle ní se odvíjí další postup.

[Kinetóza][3]
:   Nevolnost nebo zvracení je možné psychicky překonat, prodýchávat a snažit se mu zabránit. Popíjení malých doušků jakéhokoli chutného nápoje vždy uleví.

[Přehřátí organizmu][4]
:   Nevolnost a zvracení je doprovázeno bolestí a točením hlavy a také celkovou slabostí. Popíjení jakéhokoli oblíbeného chlazeného nápoje je bezpodmínečně nutné pro zmírnění potíží.

Požití „nedietního“ jídla
:   Problémy nastávají hlavně po požití příliš mastného, dráždivého či smaženého jídla.
:   Nevolnost a zvracení může ukazovat na [onemocnění žlučníku][5].
:   Zvracení s odstupem hodin po příjemném ukončení pití alkoholu může rovněž ukazovat na onemocnění žlučníku nebo dokonce jater. Zvláště, jsou-li potíže opakované.
:   V případě podráždění žlučníku je důležité vůbec nic nejíst, pít se však mohou jakékoli nedráždivé nápoje v libovolném množství. Nesmí se tedy pít žádné dráždivé nápoje jako jsou např. kakao, káva a neředěný džus. {class="example"}

Alkoholický exces (kocovina)
:   Nevolnost, zvracení a [bolest hlavy][6] jsou známkou proběhlé otravy alkoholem. Ten je postupně odbouráván v játrech.
:   Je vhodné pít velké množství libovolných tekutin. Pokud se nedaří tekutiny v žaludku udržet, tak k jeho zklidnění často pomůže chutná polévka, nejlépe hovězí vývar.

[Bolest břicha][7]
:   Při zvracení navazující na bolesti břicha, je nutné **nic nejíst ani nepít** a zajít na lékařské vyšetření.
:   Může se jednat o závažná onemocnění jako např. [střevní neprůchodnost][8], [uskřinutou kýlu][9], [mrtvici][10] či [krvácení do mozku][11] nebo [otřesu mozku][12]. Ve všech případech je doprovodné zvracení zcela nepodstatné.

{id="prujem\_jako\_opozdena\_reakce\_na_otravu"}

## Průjem jako opožděná reakce na otravu

Nevolnost a zvracení může dále pokračovat průjmem. Všechna zkažená (patogenními mikroorganizmy kontaminovaná) potrava totiž nemusí být vyzvracena, a tak se může (spolu s mikroorganizmy) dostat dále do střeva.

{class="important"}

Je-li stav doprovázen teplotou **není vhodné podávat žádné slazené nápoje**, ale pouze čistou vodu nebo neslazený čaj.

Cukr ze sladkých nápojů (například kola) podporuje množení patogenních bakterií ve střevě a zhoršuje průběh průjmového onemocnění. Při trvání průjmu je k doplnění ztracených tekutin vhodná i minerálka a obyčejná nemastná polévka s rýží a mrkví.

Jestliže průjem nenavazuje na nevolnost a zvracení a není doprovázen teplotou, tak lze podávat libovolné nápoje, včetně slazených, a to v dostatečném množství.

{class="important"}

V případě delšího trvání nebo opakování průjmů je nutné odborné vyšetření a pátrání po jejich příčině.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jak postupovat při úporném zvracení malého dítěte?
  2. Které nápoje by zhoršily potíže při onemocnění žlučníku?
  3. Jaké vhodné nápoje lze popíjet při kinetóze?
  4. Proč není dobré pít kolu při zvracení a průjmu s teplotou?
  5. Jak lze zklidnit žaludek při kocovině?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{id="odkazy" var="inputvar-odkazy_h" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: tlak_zaludku
 [2]: prijem_tekutin
 [3]: kinetoza
 [4]: teplota
 [5]: zlucove_kameny
 [6]: bolesti_hlavy
 [7]: slepak
 [8]: ileus
 [9]: kyla
 [10]: mrtvice
 [11]: subduralni_hematom
 [12]: otres_mozku

