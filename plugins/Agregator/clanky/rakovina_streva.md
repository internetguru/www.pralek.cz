
{data-fbcommentid="1859937637471932" data-type="article" data-image="/files/preview/koutek/rakovina\_tlusteho\_streva\_a\_konecniku/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-07-17" mtime="2010-07-17" data-top="943" author="Jaroslav Pavelka" id="rakovina_streva" short="Rakovina střeva"}

# Rakovina tlustého střeva a konečníku

<!-- generated attribute kw by user_updatekw.sh on 2021-12-06, do not edit -->

{kw="nádory, zhoubné, prevence, břicho, strach, uzliny, krvácení, zvracení"}

Po rakovině tlustého střeva a konečníku je třeba [aktivně pátrat][1]. Její záludnost spočívá v naprosto bezpříznakovém počátku a jen velmi neurčitých projevech i při již plně rozvinutém onemocnění.

Zhoubný nádor tlustého střeva a konečníku _(kolorektální karcinom)_ je v našich krajích bohužel **častým a velice závažným onemocněním**. Četnější výskyt než u nás je jen v jižním Skotsku, kde se přičítá opakovanému a pravidelnému konzumování velkého množství uzeného masa. U nás nebyla přímá souvislost výskytu nádoru se [stravovacími návyky][2] prokázána. Přesto je jako prevence onemocnění nádorem doporučována _zbytková strava_, tedy potraviny s vyšším obsahem vlákniny (celozrnné pečivo, luštěniny, zelí a podobně).

{class="example"}

Dokonce ani znečištěné prostředí statisticky nezvyšuje pravděpodobnost onemocnění. Se stejnou pravděpodobností onemocní člověk bydlící v průmyslové aglomeraci s vysokým výskytem karcinogenů a lesník nekuřák bydlící celý život v horském lese, který se živí jen nejzdravějšími čerstvými potravinami bez konzervantů.

{id="projevy"}

## Projevy nádoru tlustého střeva

Záludnost _kolorektálního karcinomu_ spočívá v **naprosto bezpříznakovém počátku** a jen velmi neurčitých projevech i při již plně rozvinutém onemocnění.

Jedná se o [celkovou zažívací nepohodu][3], sníženou nebo změněnou chuť k jídlu (často odpor k masu), hubnutí, celkovou slabost, občasnou [přítomnost hlenu a krve ve stolici][4] a teprve později potíže s vyprazdňováním.

Bohužel je **nádor velmi často zjištěn až při vzniku komplikací** způsobených značně pokročilým stádiem. Teprve komplikace totiž přivedou pacienta na chirurgii, nejčastěji jako projev [střevní neprůchodnosti][5] (pocit nadmutého břicha, zástava větrů a stolice, zvracení) nebo prudké [krvácení do zažívací trubice][6].

{id="stadia_onemocneni"}

## Stádia onemocnění

n/a

Tato obávaná diagnóza nemusí vždy znamenat nevyhnutelně ortel smrti. Vývoj onemocnění (prognóza) záleží na následujících faktorech:

  * Velikost nádoru je podstatná pro další vývoj onemocnění. S narůstající velikostí nádoru šance na vyléčení klesá.
  * Podle mikroskopického _(histologického)_ hodnocení je nádor více nebo méně agresivní podle stupně [odlišnosti od buněk, ze kterých nádor vychází][7]. S nižší odlišností se zvyšuje šance na vyléčení. V krajním případě už nelze ani poznat, ze kterých buněk nádor vůbec vyšel _(nediferencovatelný nádor)_.
  * Nádor, který nikam neprorůstá je lépe léčitelný než nádor, který již začal prorůstat do okolních struktur.
  * Nádor, který netvoří druhotná ložiska v blízkých [spádových uzlinách][8] je lépe léčitelný, než když jsou uzliny nádorovým procesem již postiženy.
  * Nádor, který netvoří druhotná ložiska i ve vzdálených [lymfatických uzlinách][8] je lépe léčitelný, než nádor, který vzdálené lymfatické uzliny již postihl.
  * Nejsložitěji léčitelný je nádor tvořící druhotná ložiska _([metastázy][7])_ v různých orgánech, nejčastěji v játrech.

Na základě zkušeností se navrhuje podle stádia onemocnění nejvhodnější léčebný postup pro každého pacienta individuálně.

{id="moznosti\_odhaleni"}

## Možnosti odhalení rakoviny tlustého střeva

Onemocnění se vyskytuje nejčastěji ve středním a vyšším věku, více u mužů než u žen. Jistě by se po něm mělo pátrat v rámci [preventivních vyšetření][1] pro jeho bezpříznakový začátek. U mužů nad 50 let by měla být taková kontrola zcela běžná a pravidelná (např. každoroční). Lékaři by měli nezbytnost tohoto vyšetření svým pacientům připomínat a nutit je vyšetření podstoupit.

Nejjednodušší je vyšetření stolice na _okultní krvácení_ (zkráceně OK). V lékárně i u obvodního lékaře je k dostání papírový test na OK. Princip spočívá v tom, že lze testem prokázat i nepatrnou stopu krve ve stolici. Krev se ve stolici normálně vůbec nevyskytuje. [Polyp ani adenom][9] nikdy nekrvácí, zato karcinom je od začátku křehký a téměř stále mírně krvácí do stolice. Test je levný, jednoduchý a **vyloučí zhoubný nádor**. Test lze provádět i opakovaně.

V případě pozitivity testu na OK je třeba se podrobit odbornému vyšetření tlustého střeva a konečníku _(rektoskopie, kolonoskopie)_. Jedná se o sice nepříjemné, ale snesitelné a nebolestivé vyšetření speciální optikou zavedenou do střeva konečníkem. Po zjištění zdroje krvácení se odebere vzorek. Teprve výsledek histologického vyšetření vyloučí nebo potvrdí diagnózu zhoubného nádoru. Dalšími vyšetřeními se zjistí stupeň onemocnění a pacientovi se navrhne nejlepší individuální léčebný postup.

{id="moznosti\_leceni"}

## Možnosti léčení rakoviny tlustého střeva a konečníku

n/a

Odstranění nádoru již při jeho zjištění
: V ideálním případě dojde k **odstranění nádoru již při jeho zjištění** přímo během vyšetření tlustého střeva a konečníku _(kolonoskopicky)_. 
: Nádor je tedy zjištěn v počátečním stádiu; nikam neprorůstá, nepostihuje uzliny a je bez metastáz. Takže může být ihned odstraněn, čímž je léčba definitivně vyřešena.

Plánované operační odstranění nádoru
: Dalším jednorázovým řešením je **plánované operační odstranění nádoru** včetně postižených spádových lymfatických uzlin. 
: Součástí plánování operace je i předoperační příprava střeva. Nebývá potom nutné vyvádět střevo břišní stěnou.

Ozařování
: Nádor je vhodné za určitých podmínek ozářit před operací z důvodu zmenšení hmoty nádoru.
: Dělá se také pooperační ozáření oblastí podezřelých z možného výskytu nádorových buněk.

Chemoterapie
: Za jiných určitých podmínek je vhodná _chemoterapie_ – podání zvláštních látek (léků), které hubí všechny rychle se množící buňky. 
: Mimo nádorové buňky sem patří bohužel také buňky krvetvorby, buňky střevní sliznice či buňky vlasových mníšků. Proto k chemoterapii patří chudokrevnost, zažívací potíže a ztráta vlasů.

Bioterapie
: Moderní metodou ve stádiu klinického zkoumání je _bioterapie_ – vpravení lidské (tělu vlastní) genetické informace mikroorganizmům (bakteriím), které pak tvoří požadovanou konkrétní protinádorově působící bílkovinu.

Akutní operace
: V krajním případě se nádor operuje akutně na nepřipraveném střevě až při vzniku komplikací.
      
      1. Při **masívním krvácení** je třeba krvácení zastavit a následuje pokus o odstranění nádoru. Vždy je nutné založit vývod střeva břišní stěnou pro [zabránění infekce][10]. Většinou následují další operace podle podmínek k úpravě střeva a následně k navrácení do původního stavu (zanoření vývodu).
      2. Při [střevní neprůchodnosti][5] _(ileus)_ způsobené nádorem je vždy nutné založit vývod střeva břišní stěnou pro uvolnění střevní neprůchodnosti _(kolostomie)_. Následuje pokus o odstranění nádoru dle podmínek. Opět většinou následují další operace jako v předchozím případě.
      3. V případě pokročilého stádia onemocnění trvalý vývod střeva břišní stěnou k zabránění krutých bolestí spojených se střevní neprůchodností.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaká je četnost výskytu rakoviny tlustého střeva v našich krajích?
  2. Jak je možné omezit šanci na výskyt rakoviny tlustého střeva životosprávou?
  3. Proč je důležité aktivně pátrat po výskytu nádoru tlustého střeva a konečníku?
  4. Jaké jsou možnosti včasného odhalení nádoru tlustého střeva a konečníku?
  5. Jakým způsobem lze vyléčit nádor tlustého střeva v ideálním případě?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: odhaleni_rakoviny
 [2]: zdrave_traveni
 [3]: travici_potize
 [4]: hemoroidy
 [5]: ileus
 [6]: komplikace_vredu
 [7]: nezhoubny_nebo_zhoubny_nador
 [8]: uzliny
 [9]: nezhoubne_nadory
 [10]: vyvoj_zanetu

