<?xml version="1.0" encoding="utf-8"?>
<body data-fbcommentid="1859892824143080" data-type="article" data-image="/files/preview/koutek/leky_proti_bolesti/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-03-28" mtime="2010-03-28" author="Jaroslav Pavelka" authorid="jaroslav_pavelka" id="leky_proti_bolesti" short="Léky proti bolesti">Léky proti bolesti neboli analgetika</h>
  <!-- generated attribute kw by user_udpatekw.sh on 2020-04-14, do not edit -->
  <desc kw="neúrazové, prevence, úrazy, pohyb, břicho">Je mnoho léků proti bolesti a v moderních preparátech jsou různě kombinovány. Jednotlivé firmy vyrábí tytéž léky pod různými názvy. Pro laika je těžké se v nabídce léků zorientovat. Vždy je správné, poradit se o vhodném léku proti bolesti se svým lékařem nebo lékárníkem.</desc>
  <p>Člověk trpící bolestí hledá jakoukoli pomoc; nejlépe ve formě léku proti bolesti <em>(analgetika)</em>. Bolest není na světě za trest. <strong>Bolest je upozorněním a příznakem toho, že je něco v nepořádku.</strong> Každá bolest má tedy svou příčinu.</p>
  <section>
    <h id="uzivani_leku_proti_bolesti">Užívání léků proti bolesti</h>
    <desc>n/a</desc>
    <ol>
      <li>V případě bolesti je třeba <a href="bolest_hlavy_migrena">nejprve najít příčinu</a>. Je-li možné odstranit příčinu bolesti, pak je to prvořadý úkol lékaře.</li>
      <li>Léky proti bolesti je dobré brát až v případě známé příčiny a nemožnosti jejího odstranění. U některých nemocí je odstranění bolesti bohužel jedinou možností, jak pacientovi pomoci.</li>
    </ol>
    <p><strong>Léky proti bolesti působí obecně</strong>, nikoli „léky proti bolesti něčeho konkrétního“. Některé léky jsou však určeny převážně proti křečovitým bolestem hladkého svalstva (například menstruačním nebo <a href="mocove_kameny">proti kolikám</a>). Jiné léky působí <a href="artroza">proti bolestem kloubů</a> a kosterních svalů (samozřejmě včetně <a href="bolesti_v_zadech_houser">bolesti páteře</a>).</p>
    <p>Některé zvláštní bolestivé nemoci vyžadují zcela zvláštní léky (například <a href="bolest_hlavy_migrena">migréna</a>).</p>
    <p class="important">Vždy je třeba si vzít co nejméně léku; jen tolik, aby bolest utlumil. Bolest není nutné (a často ani možné) zcela odstranit.</p>
    <h id="druhy_leku_proti_bolesti">Druhy léků proti bolesti</h>
    <desc>n/a</desc>
    <p>Jednotlivé léky každé skupiny jsou od různých výrobců k dostání pod různými názvy, ačkoli jsou chemicky naprosto identické. Lékárník vždy (na rozdíl od sousedky nebo zavádějící reklamy) umí doporučit vhodný lék, mnohdy levnější nebo dokonce hrazený pojišťovnou.</p>
    <ul>
      <li>Výborným <strong>lékem první volby</strong> proti bolesti je Acylpyrin / Aspirin nebo nedráždivý Anopyrin <em>(kyselina acetylsalicylová)</em>.<ul>
        <li>Působí proti teplotě a proti jakékoli bolesti.</li>
        <li>Nemá žádné negativní vedlejší účinky.</li>
        <li>Mírně ředí krev; tato vlastnost se využívá k léčení a prevenci některých nemocí (například <a href="srdecni_infarkt">po infarktu</a>).</li></ul></li>
      <li>Oblíbenými a dobrými léky proti bolesti jsou Algifen, Neoalgin, No-spa <em>(spasmolytika)</em>.<ul>
        <li>Ve <a href="lekove_formy">formě kapek</a> je lze výborně dávkovat; snadněji než dělit tablety.</li>
        <li>Jsou určeny především k <a href="mocove_kameny">tlumení kolikovitých bolestí</a>.</li>
        <li>Vedlejší účinky jsou minimální.</li></ul></li>
      <li>Paracetamol / Paralen je dalším výborným lékem <a href="teplota">proti bolesti a teplotě</a>.<ul>
        <li>Pro téměř zanedbatelné vedlejší účinky je podáván s oblibou i dětem.</li></ul></li>
      <li>Dalším lékem proti bolesti je Ibalgin / Ibuprofen / Apoibuprofen, u starších lidí oblíbený pod názvem Brufen.<ul>
        <li>Působí proti bolesti a proti zánětům.</li>
        <li>Jeho vedlejší účinky nejsou příliš škodlivé, není-li užíván dlouhodobě.</li></ul></li>
      <li>Lék Tramal / Tramadol je dobré užívat až po konzultaci s lékařem.<ul>
        <li>Má silnější protibolestivý efekt, ovšem již za cenu větších negativních vedlejších účinků.</li></ul></li>
      <li>Široká řada moderních léků proti bolesti (často známých z reklam).<ul>
        <li>Většinou se jedná o kombinace výše uvedených léků.</li>
        <li>Nejsou obecně lepší nebo horší než ostatní léky proti bolesti. Vždy někomu výborně pomohou, někomu ne a někomu dokonce ublíží (např. <a href="imunita">alergická reakce</a>, která je pravděpodobnější právě při kombinování léků).</li>
        <li>Jsou cenově vždy méně výhodné.</li></ul></li>
      <li>Na konci řady léků proti bolesti jsou opiáty <em>(fentanyl, dolzin, morfin)</em>.<ul>
        <li>Zcela zbaví pacienta bolestí ale <strong>vedlejší účinky jsou velmi výrazné</strong>.</li></ul></li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>K čemu slouží živému organizmu bolest?</li>
      <li>Proč je třeba před nasazením léků proti bolesti hledat její příčinu?</li>
      <li>Proč je správné si vzít co nejméně léků proti bolesti?</li>
      <li>V čem je užívání aspirinu výhodnější než užívání jiných léků proti bolesti?</li>
      <li>Jaký je rozdíl mezi léky známými z reklam a ostatními léky proti bolesti?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
