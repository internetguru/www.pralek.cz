<?xml version="1.0" encoding="utf-8"?>
<body data-fbcommentid="1859959200803109" data-type="article" data-image="/files/preview/koutek/zanet_slinivky/main.jpg" class="docinfo linklist" xml:lang="cs" ns="https://www.pralek.cz">
  <h ctime="2011-05-04" mtime="2011-05-04" data-top="928" author="Jaroslav Pavelka" id="pankreatitida" short="Pankreatitida">Prudký zánět slinivky břišní</h>
  <desc kw="zánět, břicho, žláza, zvracení, žlučník, nevolnost, zhoubné, cukrovka">
    Prudký zánět slinivky břišní je závažné život ohrožující onemocnění. Vzniká nejčastěji v návaznosti na přejedení nevhodnou kombinací jídel (a tvrdého alkoholu).
  </desc>
  <p>
    Slinivka břišní <em>(pancreas)</em> je důležitá <a href="zdrave_traveni">žláza trávicí soustavy</a> a má dvojí funkci:
  </p>
  <ol>
    <li>vyplavování důležitých hormonů do krve – <em>vnitřně-sekretorická funkce</em> (nejznámější hormon je <a href="cukrovka">inzulín</a> a glukagon),
    </li>
    <li>vyplavování trávicích šťáv do dvanácterníku – <em>zevně-sekretorická funkce</em>. Ve slinivce se tvoří neaktivní trávicí šťáva, jejíž enzymy (nejznámější je trypsin) se za normálních podmínek aktivizují teprve ve střevě po styku s tráveným pokrmem.
    </li>
  </ol>
  <p class="example">
    Název slinivky břišní je poněkud zavádějící, protože <strong>slinivka břišní</strong> nemá nic společného se slinami a není uložena v dutině břišní.
  </p>
  <p>
    Slinivka břišní je uložena vzadu za dutinou břišní mezi žaludkem, páteří a velkými cévami. Tím je velmi dobře chráněna před poraněním při úrazu břicha.
  </p>
  <section>
    <h id="formy_zanetlivych_onemocneni_slinivky_brisni">
      Formy zánětlivých onemocnění slinivky břišní
    </h>
    <desc>
      n/a
    </desc>
    <p>
      Pro slinivku jsou charakteristické dvě formy zánětu:
    </p>
    <ol>
      <li>Předčasná aktivace trypsinu již ve slinivce <em>(tryptická forma)</em> spočívá ve významném poškození (natrávení) samotné slinivky břišní.
      </li>
      <li>
        <a href="vyvoj_zanetu">Zánět</a> probíhající jako v jakémkoli jiném orgánu <em>(netryptická forma)</em>, při kterém nedochází k předčasné aktivaci trypsinu a může se jednat o zánět prudký <em>(akutní)</em>, dlouhodobý <em>(chronický)</em> nebo vracející se <em>(recidivující)</em>.
      </li>
    </ol>
    <h id="priciny_zanetu_slinivky_brisni">
      Příčiny zánětu slinivky břišní
    </h>
    <desc>
      n/a
    </desc>
    <ul>
      <li>Nejčastěji nastává <strong>zhoubnou kombinací velkého množství těchto jídel</strong>:
        <ul>
          <li>jitrnice (vepřové hody),
          </li>
          <li>kyselé rybičky (zavináč),
          </li>
          <li>smetanový nebo šlehačkový dort,
          </li>
          <li>většinou v kombinaci s tvrdým alkoholem,
          </li>
        </ul>
      </li>
      <li>nebo po tupém úderu do břicha poraněním slinivky břišní (bojové sporty).
      </li>
      <li>Někdy může být uzavřen společný vývod žlučových a slinivkových cest do dvanácterníku (dvanáctníku) <a href="zlucove_kameny">žlučovým kamenem</a>.
      </li>
      <li>Tryptický zánět slinivky mohou způsobit některé jedy,
      </li>
      <li>
        <a href="srdecni_infarkt">nedostatečný přívod krve</a> <em>(ischemie)</em> a tedy kyslíku do slinivky,
      </li>
      <li>a <a href="bakterie">infekce</a> slinivky.
      </li>
      <li>Zcela výjimečně může být uzavřen vývod slinivky slinivkovým kamenem.
      </li>
    </ul>
    <p class="important">
      Tryptická pankreatitida je velmi závažné onemocnění, končící bohužel v 50 % případů fatálně.
    </p>
    <p>
      Rizikové faktory vzniku netryptických zánětů slinivky jsou:
    </p>
    <ul>
      <li>
        <a href="obezita">obezita</a>,
      </li>
      <li>nesprávné <a href="zdrave_traveni">stravovací návyky</a>,
      </li>
      <li>alkoholizmus,
      </li>
      <li>
        <a href="zlucove_kameny">žlučové kameny</a>,
      </li>
      <li>
        <a href="bakterie">zánětlivá onemocnění</a> (tuberkulóza),
      </li>
      <li>rodinná zátěž (onemocnění slinivky včetně <a href="nezhoubny_nebo_zhoubny_nador">rakoviny</a> u blízkých příbuzných),
      </li>
      <li>
        <a href="rakovina_streva">nádorové onemocnění jiných orgánů dutiny břišní</a>.
      </li>
    </ul>
    <h id="projevy_prudkeho_zanetu_slinivky_brisni">
      Projevy prudkého zánětu slinivky břišní
    </h>
    <desc>
      n/a
    </desc>
    <p>
      Potíže začínají krutými bolestmi v nadbřišku nebo v levém podžebří, často vyzařují do zad nebo do levého ramene a rychle se šíří po celém břiše. <a href="slepak">Bolest se stupňuje</a>, stává se nesnesitelnou. Bolest je provázena zvracením, které však nepřináší úlevu. Časté je <a href="travici_potize">škytání, nevolnost, pocit zástavy plynů a stolice</a>.
    </p>
    <p>
      Nemocný je zchvácený, má rychlý pulz, zrychleně dýchá, má horečku a mívá změněné chování (často je agresivní). Takto nemocný člověk může zemřít během několika hodin.
    </p>
    <p class="important">
      <a href="nalehavost_vysetreni">Okamžité vyhledání lékařského ošetření</a> zvyšuje pacientovi šanci na přežití. Pobyt v nemocnici je bezpodmínečně nutný. Podobně se může projevovat <a href="ileus">počínající střevní neprůchodnost</a>.
    </p>
    <h id="leceni_akutni_trypticke_pankreatitidy">
      Léčení akutní tryptické pankreatitidy
    </h>
    <desc>
      n/a
    </desc>
    <p>
      První podmínkou úspěšné léčby je nic nejíst ani nepít (jako u všech náhlých břišních příhod). Vše potřebné (všechny léky, výživu i tekutiny) dostává pacient <a href="leky">nitrožilně</a>, včetně <a href="analgetika">léků proti bolesti</a>. Pacient je uložen na jednotce intenzivní péče (JIP), kde jsou monitorovány všechny jeho životní funkce.
    </p>
    <p>
      Často bývá nutné přistoupit k operaci.
    </p>
    <ol>
      <li>Někdy je třeba operovat slinivku zničenou agresivním enzymem již v akutním stavu,
      </li>
      <li>častěji se však operují až následky závažného onemocnění (<a href="nezhoubne_nadory">cysty slinivky břišní</a>).
      </li>
    </ol>
    <p>
      Jako následek devastujícího zánětu slinivky břišní se často objeví <a href="cukrovka">cukrovka</a>.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Co je slinivka břišní a k čemu slouží?
      </li>
      <li>Co bývá nejčastější příčinou prudkého zánětu slinivky břišní?
      </li>
      <li>Jaké příčiny může mít zánět slinivky břišní?
      </li>
      <li>Jaké jsou rizikové faktory pro vznik zánětu slinivky břišní?
      </li>
      <li>Jak se projevuje prudký zánět slinivky břišní?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
