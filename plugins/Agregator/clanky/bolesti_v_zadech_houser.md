
{data-fbcommentid="1859857374146625" data-type="article" data-image="/files/preview/koutek/bolesti\_v\_zadech_houser/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-11-20" mtime="2020-08-04" data-top="957" author="Jaroslav Pavelka" authorid="jaroslav\_pavelka" id="bolesti\_v\_zadech\_houser" short="Bolesti v zádech"}

# Bolesti v zádech, houser

<!-- generated attribute kw by user_updatekw.sh on 2020-09-22, do not edit -->

{kw="pohyb, rehabilitace, neúrazové, úraz, prochlazení, prevence"}

Je přímá souvislost mezi bolestmi v zádech, nepřiměřenou fyzickou aktivitou, zpocením a následným prochlazením zad a to nejčastěji v oblasti bederní nebo krční páteře.

Páteř je oporou těla. Aby dobře plnila svou funkci, musí být přiměřeně **pevná, ohebná a pružná**. Obratle, z nichž se páteř skládá, si můžeme představit jako komín postavený z hracích kostek. Obratle jsou spojeny [mnoha klouby][1], vazy a svaly. Zvláštní pozornost zasluhuje velmi zatěžovaný kloub mezi páteří a pánví, tzv. _SI skloubení_.

{class="important"}

Aby byla zachována **pevnost páteře**, musí být obratle, stejně jako stavební kameny, pevné a musí obsahovat dostatek vápníku.

Největší nápor na pevnost obratlů bývá při pádu na zadek se současným předklonem; [obratel se může tlakem sousedních obratlů zbortit][2]. Pevné vazy brání posunu obratů mezi sebou a zajišťují normální dvojesovité prohnutí páteře.

Vazy musí mít určitou přiměřenou vůli, aby byla umožněna **ohebnost páteře** všemi směry. Nejvolnější je krční páteř, pak bederní, nejméně volná je hrudní, křížové obratle jsou dokonce pevně srostlé v křížovou kost, na ni navazuje kostrč. Hybnost páteře je zajištěna příčně pruhovaným (hlavně zádovým) svalstvem.

**Pružnost páteře** zajišťují meziobratlové destičky (disky). Pevné obratle mají na sousedních stranách konvexní prohnutí a vzniklý čočkovitý prostor je vyplněn pružnou meziobratlovou destičkou, která je složena z několika vrstev (podobně jako cibule). Proto je páteř stlačitelná a roztažitelná. Dospělý člověk je po zátěži (večer) o 1 až 2 cm nižší než po odpočinku vleže (ráno).

{class="important"}

Součinnost popsaných komponent umožňuje správnou a bezbolestnou funkci páteře.

{id="co\_a\_proc_boli"}

## Co a proč bolí

n/a

Ve stavbě páteře mohou vzniknout následující problémy:

  * deformita vrozená nebo získaná (velmi často), například [strnutí šíje][3],
  * přetížení části páteře, například nezvyklou prací, pádem, sportem, prudkým pohybem, spánkem v nevhodné poloze a dlouhodobým pobytem v nepřirozené poloze,
  * přílišné uvolnění vazů,
  * [zborcení těla obratle][4] (zároveň s rozvolněním vazů),
  * kostěné výrůstky v přetěžovaných místech [úponů svalů a vazů ke kosti][5],
  * podráždění, prochlazení, rozvolnění nebo přetížení SI skloubení.

V případě takového onemocnění kloubů a vazů přebírá jejich funkci (udržet polohu těla) svalový korzet. Nahrazuje však jejich funkci pouze částečně nebo krátkodobě. Brzy se objevují v přetížených svalech bolestivé zatvrdliny, tzv. _svalové kontraktury_.

Jestliže je kontrakturou utlačován z páteře vystupující nerv, bolest vyzařuje tím směrem, kam tento nerv vede – _kořenové bolesti_. Úplné bolestivé ztuhlosti části pateře s nemožností pohybu se říká houser.

{class="important"}

Zhoršováním stavu může dojít až k **výhřezu meziobratlového disku** směrem do páteřního kanálu a tím k útlaku míchy se závažnými důsledky.

Bolestivé jsou přetěžované úpony svalů a vazů ke kostem. Další častá příčina bolestí v kříži s vyzařováním do kyčle nebo do stehna spočívá v _onemocnění SI skloubení_.

{id="co\_delat\_proti\_bolestem\_v_zadech"}

## Co dělat proti bolestem v zádech

Bolesti v zádech začínají již v dětském věku. Vyskytují se u lidí cvičících i lenošících, u sportovců, počítačových nadšenců, u obézních i hubených. Nejvíce potíží mívají lidé v dospělosti, ve stáří bolesti v zádech většinou samovolně ustupují.

Existuje několik zásad, jak zmírnit bolesti v zádech:

  * Zatěžování páteře musí být přiměřené a pravidelné (nikoli nárazové).
  * Po větší zátěži má následovat hodnotný (třeba aktivní) odpočinek.
  * Vzniklou bolest v zádech neřešit ihned lékem proti bolesti (bolest je upozorněním, že je něco v nepořádku), ale snažit se páteř **vyhřát suchým teplem a rozhýbat**.
  * [Lék proti bolesti][6] si vzít až v případě delšího přetrvávání potíží, a to ne na práci, ale až k odpočinku. Nejlépe tedy na noc a začít spíše slabšími. Žádný lék páteř nevyléčí, žádný není nejlepší nebo nejhorší, ani ten, který někomu jinému pomohl.
  * Zajistit klidný a pohodlný spánek (třeba s lékem proti bolesti) na kvalitní matraci.
  * Bránit se propocení a následnému prochlazení. Týká se hlavně bederní a krční páteře. V případě propocení se převléknout.
  * K jednostranné zátěži střídat strany (prostřídat končetiny).

Rehabilitace (masáže, trakce) a fyzikální terapie jsou příjemné, a nepochybně ovlivní bolavou páteř blahodárně. Příčinu potíží však neodstraní (nevyléčí) a bolest většinou pouze přemístí.

Dlouhodobé potíže s páteří vedou vždy k narušení psychiky, je vhodné vyhledat psychologa nebo lépe psychiatra. V případě dlouhodobých problémů nebo náhle vzniklých prudkých bolestí a potíží je třeba [vyhledat lékaře][7] a po vyšetření se podrobit doporučenému léčebnému postupu.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Proč je dospělý člověk vyšší ráno než večer?
  2. Jaké jsou nejčastější důvody přetížení části páteře?
  3. Co přejímá funkci páteře v případě jejího onemocnění?
  4. Co je svalová kontraktura?
  5. Co meziobratlová destička (disk) a jakou má funkci?
  6. Při bolestech v zádech pomůže suché nebo vlhké teplo?
  7. Proč je pohodlný a bezbolestný spánek jednou ze zásad zmírnění bolestí v zádech?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: artroza
 [2]: starecke_zlomeniny
 [3]: akutni_torticollis
 [4]: zlomeniny
 [5]: onemocneni_slach
 [6]: leky_proti_bolesti
 [7]: nalehavost_lekarskeho_vysetreni

