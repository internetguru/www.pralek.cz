<?xml version="1.0" encoding="utf-8"?>
<body data-fbcommentid="1859902647475431" data-type="article" data-image="/files/preview/koutek/mocove_kameny/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-08-13" mtime="2020-06-16" data-top="926" author="Jaroslav Pavelka" authorid="jaroslav_pavelka" id="mocove_kameny" short="Močové kameny">Močové kameny a ledvinová kolika</h>
  <!-- generated attribute kw by user_updatekw.sh on 2020-08-04, do not edit -->
  <desc kw="ledviny, močová soustava, kolika, prevence, neúrazové, krvácení, zvracení, zánět">V močovém ústrojí mohou vzniknout kameny. Tlakem moči a prodíráním se kamenu močovodem pak může vzniknout ledvinová kolika.</desc>
  <p class="example">V bederní oblasti jsou uloženy 2 ledviny, ve kterých se tvoří moč. Z ledvinové pánvičky (dutina uvnitř ledviny) průběžně odtéká moč dvěma močovody <a href="zanet_mocoveho_mechyre">do močového měchýře</a>. Zde se moč shromažďuje a při močení je močovou trubicí vypuzena ven z těla.</p>
  <p>
    Močí jsou z těla odstraňovány zplodiny látkové přeměny. Aby ledviny správně fungovaly, je třeba, aby v těle bylo <a href="teplota">dostatek tekutin</a>. V případě nedostatku tekutin jsou ledviny přetěžovány a tvorba moči je velmi náročná. 
    <strong>V příliš koncentrované moči se snadno vytvoří kameny nebo <a href="bakterie">zánět</a>.</strong>
  </p>
  <section>
    <h id="problem_ledvinovych_kamenu">Problém ledvinových kamenů</h>
    <desc>Za určitých podmínek se v ledvinové pánvičce může vytvořit kámen. Dokud netlačí na okolní tkáně, nemusí působit potíže. Časem se mění a podle podmínek se může zvětšovat, nebo se uvolní a dostane se do močovodu.</desc>
    <p>Podrážděním nebo poškozením močovodu může kámen způsobit <a href="mytus_o_rakovine">krvácení do moče</a>. Jestliže kámen ucpává močovod a zabraňuje odtoku moči z ledviny, je postupně protlačován nebo někde uvízne. Tím kámen způsobí ledvinovou koliku.</p>
    <p class="important"><strong>Ledvinová kolika je krutá nesnesitelná bolest</strong> vyzařující z beder jednostranně do třísla nebo do stehna. Kolika je většinou <a href="funkcni_poruchy_traveni">doprovázená zvracením</a>. Bolest přinutí pacienta okamžitě <a href="nalehavost_lekarskeho_vysetreni">vyhledat lékařskou pomoc</a>.</p>
    <h id="leceni_ledvinovych_kamenu">Léčba a prevence ledvinových kamenů</h>
    <desc>Kámen v močovém měchýři nemusí dlouho působit žádné potíže a může narůst do velkých rozměrů. Metodu odstranění močových kamenů určí individuálně urolog (lékař, který se zabývá léčením močových cest). Možností je více od rozpouštění, stažení, rozbití nebo operační odstranění kamenů.</desc>
    <p>Vzniklý kámen v pánvičce ledviny lze tedy rozbít. Zvláštním ultrazvukovým přístrojem je řízená rázová vlna, která je směrována přesně na kámen. Ten je postupnými výboji rozdrcen. Proces je nebolestivý a okolní tkáně nijak netrpí.</p>
    <p class="important">
      Kdo jednou zažije ledvinovou koliku, dělá všechno pro to, aby se již neopakovala. <a href="stravovaci_navyky">Vhodná životospráva</a> a 
      <strong>úměrné <a href="prijem_tekutin">množství různých tekutin</a></strong>
      většinou zajistí proplachování močových cest a <strong>zamezí tvorbě nových kamenů</strong>.
    </p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Je pro ledviny zátěží nadbytek nebo nedostatek tekutin?</li>
      <li>Čím je způsobena ledvinová kolika?</li>
      <li>Jaké jsou možnosti léčení ledvinových kamenů?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
