
{data-fbcommentid="1859914044140958" data-type="article" data-image="/files/preview/koutek/ochlazeni_spaleniny/main.jpg" class="docinfo linklist" xml:lang="cs" ns="https://www.pralek.cz"}

{ctime="2007-10-21" mtime="2015-08-04" author="Jaroslav Pavelka" authorid="jaroslav\_pavelka" id="ochlazeni\_spaleniny" short="Ochlazení spáleniny"}

# Ochlazení jako první pomoc při spálenině

<!-- generated attribute kw by user_updatekw.sh on 2020-06-30, do not edit -->

{kw="poranění, první pomoc, úrazy, kůže-podkoží, dětské, žláza, pohyb"}

Okamžité ochlazení spáleniny zásadně snižuje závažnost úrazu a jeho následky! Nejlépe poslouží proud studené čisté vody. O výsledné závažnosti úrazu rozhoduje každá sekunda.

**Popálenou plochu kůže je nutné ochladit co možná nejdříve v řádu sekund!** Ač je kůže vynikající tepelný izolátor, dokáže pronikání spáleniny do hloubky oddálit maximálně v řádu sekund. Povrchová spálenina se projeví jen zčervenáním, hlubší způsobí puchýř, ještě hlubší povede k odumření tkáně.

{class="example"}

Závažná a hluboká spálenina bolí paradoxně méně než povrchová. Při tomto závažném tepelném poranění totiž dochází ke zničení nervových zakončení a proto **nemusí být vnímaná bolest úměrná závažnosti zranění**. Potíže a bolest se dostaví s odstupem dnů až v souvislosti s [rozvojem zánětu][1].

{id="rychle\_a\_intenzivni\_chlazeni\_spaleniny"}

## Rychlé a intenzivní chlazení spáleniny

Pro dobré zhojení spáleniny **je rozhodující včasnost a intenzita chlazení bezprostředně po úrazu**. Zachování celistvosti popálené kůže sníží riziko následné infekce.

Poraněnou část těla je třeba chladit tak dlouho, dokud je teplejší než stejná část druhé strany těla (např. dlaň ve srovnání s dlaní druhé ruky). K ochlazení je **ideální proud studené čisté vody**. Záleží na každé sekundě, a proto není-li voda k dispozici, lze použít studenou potravinu nebo předmět z lednice (minerálka, mléko, vejce, zmražená zelenina nebo ovoce v plastovém sáčku a podobně).

Důležité je snažit se [zachovat celistvost kůže (resp. puchýřů)][2] kvůli **zabránění vzniku následné infekce**. Chladit je nutné i s eventuální připečenou nebo přiškvařenou cizí látkou, kterou není vhodné strhávat.

[Všudypřítomné bakterie][3] se dostávají porušeným kožním krytem do podkoží nebo do hlubších tkání, které jsou rovněž poškozené spáleninou. V popálené tkáni jsou pro bakterie ideální podmínky k množení. To vede ke vzniku závažných zánětlivých komplikací spáleniny, které se rozvinou do 3 dnů od úrazu.

{id="zavaznost\_popalenin\_deti"}

## Závažnost popálenin dětí

Spálenina může mít u malých dětí ty nejtragičtější následky. Jedná se o popáleninový šok, který vzniká zvláště při spáleninách dlaní, obličeje nebo genitálií (šokových zón).

{class="example"}

Dvouleté dítě spadlo holou dlaní do žhnoucího ohniště. Otec bez zaváhání dítě z ohniště vytáhl a v okamžiku si strčil jeho popálenou ručičku do pusy. Následně do půllitru se studeným pivem a malou chvilku na to už ruku chladila čistá tekoucí voda. Se zaledovanou ručičkou teprve vyhledal odborné ošetření. Díky dokonale poskytnuté první pomoci tato **závažná událost nezanechala naprosto žádné následky**.

Nutno dodat, že za [poranění malého dítěte][4] zodpovídá ten, kdo ho má v tu chvíli na starost.

{id="nasledna\_pece\_o_spaleninu"}

## Následná péče o spáleninu

Podle závažnosti spáleniny a stavu pacienta je třeba [vyhledat lékařskou péči][5]. V případě laického ošetření svépomocí je spálenou plochu nutné důkladně promašťovat.

Závažnost poranění určuje stupeň spáleniny (zčervenání, puchýř nebo odumření tkáně), velikost popálené plochy a psychický stav pacienta. Závažná spálenina (obzvlášť u dětí) je vždy důvodem k [volání záchranné služby][6].

Jestliže se pacient rozhodne, že není třeba vyhledat lékaře, je nutné bolestivou spáleninu po ochlazení důkladně promašťovat. K tomu nejlépe poslouží vepřové sádlo nebo jakýmkoli příjemný mastný krém. Promašťování nahradí funkci poškozených [mazových žláz][7], tedy zajistí, aby kůže nepraskala.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je nejdůležitější součástí ošetření spáleniny?
  2. Co může posloužit k ochlazení spáleniny, pokud není k dispozici proud čisté studené vody?
  3. Proč přicházejí pacienti se spáleninou k ošetření buďto ihned nebo až po 3 dnech od úrazu?
  4. Jak dlouho je potřeba chladit spáleninu?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: lecba_zanetu
 [2]: puchyr_mozol_kuri_oko
 [3]: bakterie
 [4]: urazy_deti
 [5]: nalehavost_lekarskeho_vysetreni
 [6]: rychla_lekarska_pomoc
 [7]: akne

