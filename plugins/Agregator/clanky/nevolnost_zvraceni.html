<?xml version="1.0" encoding="utf-8"?>
<body data-fbcommentid="1859910350807994" data-type="article" data-image="/files/preview/koutek/nevolnost_zvraceni/main.jpg" class="docinfo linklist" xml:lang="cs" ns="https://www.pralek.cz">
  <h ctime="2019-11-14" mtime="2019-11-14" id="nevolnost_zvraceni" author="Jaroslav Pavelka" authorid="jaroslav_pavelka" short="Nevolnost a zvracení">Jak postupovat při nevolnosti a zvracení</h>
  <!-- generated attribute kw by user_updatekw.sh on 2020-06-26, do not edit -->
  <desc kw="nevolnost, zvracení, průjem, jed, pocení, žlučník, mikroorganizmy, tekutiny">Žaludeční nevolnost, zvracení a někdy následně průjem mívá různé příčiny a proto i různé způsoby léčení. Nejčastější příčinou bývá požití zkažené stravy.</desc>
  <p>Při žaludeční nejistotě, neklidu, neurčitých potížích, <a href="tlak_zaludku">nevolnosti a tlaku v žaludku</a> nebo následně po zvracení je vhodné se nejprve napít malého množství libovolného čaje, vody nebo limonády - podle chuti. Poté je dobré (pokud možno) ulehnout a být v klidu. Teprve po zklidnění žaludku a ústupu potíží je třeba doplnit ztracené tekutiny.</p>
  <p>Nejvhodnější je k doplnění tekutin <a href="prijem_tekutin">voda</a>. Ta může být s příchutí, šťávou nebo s ovocem (např. citrónem). K doplnění tekutin rovněž dobře poslouží ochucený čaj, podle chuti polévka nebo jakákoli cukrem slazená limonáda.</p>
  <p>Při zvracení malého dítěte je dobré pokusit se uklidnit žaludek podáváním malého množství koly po lžičkách. Po zklidnění žaludku doplníme tekutiny obvyklým způsobem podle věku dítěte.</p>
  <p class="important">Je lhostejné, je-li voda perlivá nebo bez bublinek. Záleží pouze na chuti, nemá žádný jiný smysl bublinky z limonády vytřepávat. Plyn (oxid uhličitý) se po vypití v žaludku vstřebá, rozpustí se v krvi a následně je plícemi vydýchán do okolního vzduchu. Není tedy nutné říhat ani mít větry.</p>
  <section>
    <h id="reakce_na_otravu_organizmu">Reakce na otravu organizmu</h>
    <desc>Zvracení a nevolnost může být reakcí na <strong>otravu (intoxikaci) organizmu</strong> po požití zkažené potravy nebo jedu (např. alkoholu).</desc>
    <dl>
      <dt>Příčina otravy a její příznaky</dt>
      <dd>Potrava bývá kontaminována nejčastěji patogenními bakteriemi nebo jiným jedem.</dd>
      <dd>Obvykle mívá potíže více lidí, kteří jedli stejné jídlo.</dd>
      <dd>Zvracení také navazuje bezprostředně po požití nadměrného množství alkoholu (otrava alkoholem)</dd>
      <dt>Léčba</dt>
      <dd>V žaludku se nepodaří udržet žádný nápoj, dokud se organizmus nezbaví požitých jedů.</dd>
      <dd>Je dobré si opakovaně omývat obličej studenou vodou a vyplachovat ústa.</dd>
      <dd>Pít lze teprve tehdy, až to žaludek dovolí.</dd>
    </dl>
    <h id="reakce_na_preplneni_zaludku">Reakce na přeplnění žaludku</h>
    <desc>Zvracení a nevolnost může být také způsobena <strong>přeplněním žaludku</strong> z důvodu požití nadměrného množstní potravy nebo jejím následným nabobtnáním (např. pitím na snědené třešně nebo houby).</desc>
    <dl>
      <dt>Průběh nevolností</dt>
      <dd>Dochází ke zvracení s následnou úlevou.</dd>
      <dd>Pít lze teprve po vyzvracení nebo až po prostupu části žaludečního obsahu dále do střeva. Obecně tedy až po uvolnění přeplněného žaludku.</dd>
    </dl>
    <h id="nevolnost_a_zvraceni_jako_doprovodny_jev">Nevolnost a zvracení jako doprovodný jev</h>
    <desc>Nemocný si je při nevolnosti často sám vědom, v čem pochybil. Pokud si však neuvědomuje žádnou změnu oproti normálnímu stravování a potíže trvají (či dokonce následuje opakované zvracení), je třeba <strong>pátrat po příčině potíží.</strong> Podle ní se odvíjí další postup.</desc>
    <dl>
      <dt><a href="kinetoza">Kinetóza</a></dt>
      <dd>Nevolnost nebo zvracení je možné psychicky překonat, prodýchávat a snažit se mu zabránit. Popíjení malých doušků jakéhokoli chutného nápoje vždy uleví.</dd>
      <dt><a href="teplota">Přehřátí organizmu</a></dt>
      <dd>Nevolnost a zvracení je doprovázeno bolestí a točením hlavy a také celkovou slabostí. Popíjení jakéhokoli oblíbeného chlazeného nápoje je bezpodmínečně nutné pro zmírnění potíží.</dd>
      <dt>Požití „nedietního“ jídla</dt>
      <dd>Problémy nastávají hlavně po požití příliš mastného, dráždivého či smaženého jídla.</dd>
      <dd>Nevolnost a zvracení může ukazovat na <a href="zlucove_kameny">onemocnění žlučníku</a>.</dd>
      <dd>Zvracení s odstupem hodin po příjemném ukončení pití alkoholu může rovněž ukazovat na onemocnění žlučníku nebo dokonce jater. Zvláště, jsou-li potíže opakované.</dd>
      <dd class="example">V případě podráždění žlučníku je důležité vůbec nic nejíst, pít se však mohou jakékoli nedráždivé nápoje v libovolném množství. Nesmí se tedy pít žádné dráždivé nápoje jako jsou např. kakao, káva a neředěný džus.</dd>
      <dt>Alkoholický exces (kocovina)</dt>
      <dd>Nevolnost, zvracení a <a href="bolest_hlavy_migrena">bolest hlavy</a> jsou známkou proběhlé otravy alkoholem. Ten je postupně odbouráván v játrech.</dd>
      <dd>Je vhodné pít velké množství libovolných tekutin. Pokud se nedaří tekutiny v žaludku udržet, tak k jeho zklidnění často pomůže chutná polévka, nejlépe hovězí vývar.</dd>
      <dt><a href="slepak">Bolest břicha</a></dt>
      <dd>Při zvracení navazující na bolesti břicha, je nutné <strong>nic nejíst ani nepít</strong> a zajít na lékařské vyšetření.</dd>
      <dd>Může se jednat o závažná onemocnění jako např. <a href="strevni_nepruchodnost">střevní neprůchodnost</a>, <a href="kyla">uskřinutou kýlu</a>, <a href="iktus">mrtvici</a> či <a href="subduralni_hematom">krvácení do mozku</a> nebo <a href="otres_mozku">otřesu mozku</a>. Ve všech případech je doprovodné zvracení zcela nepodstatné.</dd>
    </dl>
    <h id="prujem_jako_opozdena_reakce_na_otravu">Průjem jako opožděná reakce na otravu</h>
    <desc>Nevolnost a zvracení může dále pokračovat průjmem. Všechna zkažená (patogenními mikroorganizmy kontaminovaná) potrava totiž nemusí být vyzvracena, a tak se může (spolu s mikroorganizmy) dostat dále do střeva.</desc>
    <p class="important">Je-li stav doprovázen teplotou <strong>není vhodné podávat žádné slazené nápoje</strong>, ale pouze čistou vodu nebo neslazený čaj.</p>
    <p>Cukr ze sladkých nápojů (například kola) podporuje množení patogenních bakterií ve střevě a zhoršuje průběh průjmového onemocnění. Při trvání průjmu je k doplnění ztracených tekutin vhodná i minerálka a obyčejná nemastná polévka s rýží a mrkví.</p>
    <p>Jestliže průjem nenavazuje na nevolnost a zvracení a není doprovázen teplotou, tak lze podávat libovolné nápoje, včetně slazených, a to v dostatečném množství.</p>
    <p class="important">V případě delšího trvání nebo opakování průjmů je nutné odborné vyšetření a pátrání po jejich příčině.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jak postupovat při úporném zvracení malého dítěte?</li>
      <li>Které nápoje by zhoršily potíže při onemocnění žlučníku?</li>
      <li>Jaké vhodné nápoje lze popíjet při kinetóze?</li>
      <li>Proč není dobré pít kolu při zvracení a průjmu s teplotou?</li>
      <li>Jak lze zklidnit žaludek při kocovině?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h id="odkazy" var="inputvar-odkazy_h" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
