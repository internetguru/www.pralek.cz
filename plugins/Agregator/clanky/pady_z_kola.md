
{data-fbcommentid="1859923077473388" data-type="article" data-image="/files/preview/koutek/pady\_z\_kola/main.jpg" class="docinfo linklist" xml:lang="cs" ns="https://www.pralek.cz"}

{ctime="2012-11-20" mtime="2012-11-20" data-top="951" author="Jaroslav Pavelka" id="pady\_z\_kola" short="Pády z kola"}

# Úrazy související s pádem z kola

<!-- generated attribute kw by user_updatekw.sh on 2021-12-06, do not edit -->

{kw="úraz, poranění, krvácení, zlomeniny, senioři, děti, pohyb, břicho"}

Typické úrazy po pádu z kola jsou různě hluboké plošné oděrky, tržné rány, pohmoždění hrudníku, břicha, kloubů a svalů a zlomeniny dlouhých kostí. Jednotlivé úrazy mají svá specifika, jsou-li způsobeny pádem z kola.

Pádu z kola nelze zcela předejít. Jistě však **lze jezdit riskantně nebo opatrně**. V zatáčce je možné předpokládat písek na cestě, při rychlé jízdě po silnici z kopce lze v zatáčce očekávat protijedoucí autobus, z pole může vyběhnout zajíc, zpoza zaparkovaných aut dítě… Helma, rukavice a chrániče mohou sice zabránit vzniku mnoha zranění, nepřetržitá ostražitost při jízdě na kole je však podmínkou zdárného dojetí do cíle. Obzvláště tehdy, je-li cyklista účastníkem silničního provozu.

**Nejčastějšími příčinami pádů z kola bývá nepozornost** a následný smyk, náraz do stojícího vozidla, náraz do právě otevřených dveří auta, střet s jiným cyklistou (typicky při závodech) a střet se zvířetem. V případě sražení cyklisty autem se jedná nejčastěji o levého ze dvou vedle sebe jedoucích cyklistů, nebo o neosvětleného cyklistu v noci.

{id="plosne\_odreniny\_a\_jejich\_zavaznost"}

## Plošné odřeniny a jejich závažnost

n/a

Nejčastější úrazy související s pádem z kola jsou plošné odřeniny. Při pádu ve větší rychlosti jich bývá více na různých místech těla. Bývají [znečištěny (kontaminovány) mikroorganizmy][1] a nečistotami ze silnice.

I zcela nezávažné, zdraví zjevně neohrožující [odřeniny][2] je třeba nepodcenit a důkladně je vyčistit (vymýt vodou a kartáčkem). Prach a nečistoty vrostlé do kůže by se jinak staly trvalou hyzdící upomínkou na úraz.

Podle hloubky postižení a podle rozsahu mohou být oděrky různě závažné. Záleží na každém jedinci, jestli se podle svých možností a schopností rozhodne oděrku ošetřit svépomocí, nebo zda se rozhodne [vyhledat lékaře][3].

{id="trzne\_rany\_prorazeni_kuze"}

## Tržné rány (proražení kůže)

n/a

Velmi časté úrazy v souvislosti s pády z kola jsou tržné rány. Nebývají mnohočetné, ale bývají kombinovány s oděrkami (výše). Nejčastěji vznikají nárazem na nějakou hranu, kámen nebo část kola.

Rány vzniklé pádem z kola **bývají zhmožděné a znečištěné**, protože k nim dochází nárazem na tupý předmět. Takové rány jsou bolestivé, hojí se pomaleji a mají sklon [k zánětlivým komplikacím][4] na rozdíl od [tržných ran][5] způsobených ostrým předmětem.

Zhmožděné tržné rány většinou vyžadují složitější chirurgické ošetření včetně odstranění zhmožděných tkání a nečistot. Proto je správné, když takto zraněný cyklista vyhledá lékařské ošetření častěji, než kdyby se poranil relativně čistým a ostrým nástrojem.

Pro ošetřování tržných ran platí zásady podrobně popsané v jiných článcích, např. [přiložení strip stehu][6], [ošetření poraněného nehtu][7], [ošetření drobného krvavého poranění][5]. Vždy je nutné vyčištění rány, nejlépe vymytí čistou tekoucí vodou. Následně je na zvážení, jestli vyhledat lékaře, nebo jestli ránu nechat zhojit samovolně.

{id="pohmozdeni\_hlavy\_tela\_a\_koncetin"}

## Pohmoždění hlavy, těla a končetin

n/a

Vždy je třeba rozlišit prosté pohmoždění od závažného zranění, což mnohdy laicky není možné. K vyloučení závažnějších zranění bývá nutné lékařské vyšetření.

  * V současnosti cyklisté užívají helmu, takže dochází častěji pouze k **pohmoždění hlavy** než k [otřesu mozku][8] nebo k ještě závažnějším [poraněním hlavy][9].
  * Při nárazu cyklisty do stojícího auta (cyklista se v maximálním záběru nedívá dopředu, ale dolů pod sebe) dochází často k **[pohmoždění krční páteře][10]** , nebo i k jejímu závažnému vykloubení nebo zlomenině. 
  * V případě **pohmoždění břicha** nelze laicky vyloučit poranění vnitřních orgánů. Návštěva lékaře (nejlépe chirurga) je proto nezbytná. Po úraze je nutné **nepodávat zraněnému jídlo ani nápoje a zajistit dopravu [do nemocnice nejlépe záchrankou][11]** . 
  * **Pohmoždění hrudní stěny** je méně závažné, ale velmi bolestivé onemocnění. Laicky nelze odlišit pohmoždění od zlomeniny žebra – je nutné vyhledat lékaře a diagnózu potvrdit až na základě rentgenu. Pohmožděný hrudník bolí až 6 týdnů, kdežto zlomenina žebra se zhojí a přestane bolet za 3 týdny od úrazu.
  * Nárazem na svodidla nebo zábradlí docházívá k **pohmoždění svalů**, které se projevuje a léčí podobně, jako [natažení svalu][12]. Pohmožděný kloub se projevuje a léčí podobně, jak je popsáno u [podvrtnutého kotníku][13].

**Pohmoždění po pádu z kola bývají mnohočetná.** Je-li zraněný při vědomí a spolupracuje, je třeba vědět o nebezpečích, která mohou na zdánlivě lehký úraz navazovat. V případě zjevně těžkého poranění se [řeší úraz přivoláním RLP][11].

{id="zlomeniny"}

## Zlomeniny kostí

n/a

[Zlomeniny kostí][14] způsobené pádem z kola nejsou ničím odlišné od jiných zlomenin a přistupuje se k nim standardně. S přibývajícím věkem ztrácí kosti pružnost a stávají se křehčími. Starší lidé jsou při pádu navíc méně obratní. Na základě toho se dají nejčastější zlomeniny rozdělit:

  * Pádem z kola dochází nejčastěji ke [zlomeninám klíční kosti, zápěstí nebo předloktí][14].
  * Staří lidé si často zlomí [obratel nebo krček stehenní kosti][15].
  * [Dětské zlomeniny][16] v souvislosti s pádem z kola nebývají nijak časté. Jestli však dojde ke zlomenině, nejčastěji si polámou klíční kost nebo předloktí.

{id="poraneni\_nohy\_vstrcenim\_do\_dratu_kola"}

## Poranění nohy vstrčením do drátů kola

n/a

Noha vstrčená do drátů kola je zvláštní a bohužel velmi častý úraz malých dětí. Jedná se o **závažné oděrky, zhmožděniny a mnohdy i zlomeniny** dětských kostí. Zranění vždy vyžaduje vyšetření a ošetření na chirurgii včetně pořízení rentgenu, protože riziko poranění kosti je vysoké.

{class="example"}

Opatrovník veze malé dítě **bez pevných opěrek pro nohy** (na řidítkách, na nosiči, na štangli, případně na sedátku pro děti). Na každé nerovnosti dítě zavrávorá a při pokusu o vyrovnání rovnováhy může vstrčit nohu do drátů kola. Tím dojde k nepříjemnému poranění nejčastěji nohy, hlezna nebo paty.

Dítě by nemělo být nikdy vezeno na kole bez opěrek pro nohy. Moderní sedačky jsou konstruovány tak, aby k tomuto úrazu nemohlo dojít. Při objevení starého nevybaveného kola dítě touží po svezení (nejčastěji na návštěvě) a scénář úrazu je nasnadě.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaké jsou nejčastější příčiny pádu z kola?
  2. K jakým úrazům dochází při pádu z kola?
  3. Čím jsou zvláštní tržné rány způsobené pádem z kola?
  4. Čím může být nebezpečné pohmoždění břicha?
  5. Jaká je příčina zranění nohy vstrčené do drátů dítěte vezeného na kole?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: bakterie
 [2]: odreniny_neboli_oderky
 [3]: nalehavost_vysetreni
 [4]: vyvoj_zanetu
 [5]: poraneni
 [6]: naplastovy_steh
 [7]: poraneni_nehtu
 [8]: otres_mozku
 [9]: subduralni_hematom
 [10]: bolesti_v_zadech
 [11]: zachranka
 [12]: poraneni_svalu
 [13]: vyron_kotniku
 [14]: zlomeniny
 [15]: starecke_zlomeniny
 [16]: detske_zlomeniny

