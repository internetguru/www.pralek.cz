<?xml version="1.0" encoding="utf-8"?>
<body data-fbcommentid="1859941794138183" data-type="article" data-image="/files/preview/koutek/skoky_do_vody/main.jpg" class="docinfo linklist" xml:lang="cs" ns="https://www.pralek.cz">
  <h ctime="2015-03-23" mtime="2015-03-23" data-top="922" author="Jaroslav Pavelka" id="skoky_do_vody" short="Skoky do vody">Nebezpečí skoku do vody</h>
  <!-- generated attribute kw by user_updatekw.sh on 2020-10-11, do not edit -->
  <desc kw="úraz, poranění, zlomeniny, krvácení, pohyb">Skoky do známé i neznámé vody mohou být velmi nebezpečné. V drtivé většině případů mívají skokani změněné uvažování. Typicky se před někým předvádějí a nebývají tedy u vody sami. Proto je na jejich kamarádech, aby jim v takovém konání zabránili.</desc>
  <p>Neprozkoumaná voda je každoroční nástrahou „odvážlivců“ se sníženým úsudkem. Nemalý podíl na zraněních spojených se skokem do mělké vody nesou i dobře známé vody. Úrazy závisí mimo ostatních faktorů také na typu skoku.</p>
  <section>
    <h id="skok_do_nezname_vody">Skok do neznámé vody</h>
    <desc>n/a</desc>
    <p>Skok do vody bez předchozího prozkoumání dna není známkou odvahy, ale chabého úsudku typicky ovlivněného alkoholem nebo nízkou inteligencí. Následkem jsou zcela zbytečné a mnohdy závažné úrazy často s doživotními či dokonce fatálními následky.</p>
    <ul>
      <li>Pod neprůhlednou hladinou bývají ukryty nejrůznější předměty s ostrými hranami, jako jsou trčící dráty, plechy, střepy, potopené kmeny, balvany, zbytky betonových konstrukcí a podobně.</li>
      <li>Je-li voda naopak křišťálově čistá, a tedy průzračná, lze jen těžko odhadnout její skutečnou hloubku a hrozí poranění o dno.</li>
    </ul>
    <h id="nebezpeci_skoku_do_zname_vody">Nebezpečí skoku do známé vody</h>
    <desc>n/a</desc>
    <p>Záludnost vodní hladiny se může projevit i na dobře známém místě. Podmínky na dně se mohou změnit ze dne na den nebo se skok nemusí vydařit. Pod vlivem opojení dochází i k absurdním zraněním, jako je skok do vypuštěného bazénu.</p>
    <dl>
      <dt>Po velké vodě</dt>
      <dd>Při velké vodě (po vydatné bouřce) nese voda spoustu plavených břemen. Nejčastěji balvany nebo kmeny mohou uvíznout v tůni, kam ještě nedávno lidé skákali, kde se koupali a potápěli. V divočejší řece se profil dna mění průběžně.</dd>
      <dt>Nepodařený skok</dt>
      <dd>I pokud je voda prozkoumaná, nemusí se skok vždy podařit – obzvlášť netrénovanému skokanovi. Ve velké rychlosti (pád z velké výšky nebo při vodním lyžování) voda působí jako nebezpečná pevná překážka. Náraz na vodní hladinu může způsobit závažná zranění podobná těm, která vznikají při dopravních nehodách nebo při pádu z výšky na beton.</dd>
      <dt>Vypuštěný bazén</dt>
      <dd>Dokonce tak známý prostor jako je bazén na zahrádce představuje skryté nebezpečí. Snadno lze v noci přehlédnout či zapomenout, že je vypuštěný. Skokani v takových případech bývají vždy pod vlivem alkoholu nebo drog.</dd>
    </dl>
    <h id="typicke_urazy_spojene_se_skokem_do_vody">Typické úrazy spojené se skokem do vody</h>
    <desc>n/a</desc>
    <p>Úrazy spojené se skoky do vody souvisí většinou s typem skoku. Zatímco skoky do dálky či skoky po nohou nemusí končit tragicky, kolmé skoky po hlavě dělí od smrti mnohdy jen náhoda.</p>
    <dl>
      <dt>Skok po hlavě do dálky (tzv. startovní skok)</dt>
      <dd>Nejčastěji při něm dochází k <a href="poraneni">tržným ranám</a> či <a href="zlomeniny">zlomeninám</a> prstů, rukou, temene hlavy a hlavně obličeje a nosu.</dd>
      <dd>Naštěstí většinou nedochází ke zlomeninám lebky a krční páteře, protože lebka zpravidla po ukrytém předmětu sklouzne. Nicméně se kůže hlavy často o předmět roztrhne, čímž dochází i ke skalpaci (plošnému oddělení kůže s vlasy od lebky).</dd>
      <dt>Kolmý skok po hlavě</dt>
      <dd>Po nárazu hlavou do dna vede kolmý skok téměř vždy ke zlomení nebo vykloubení krční páteře s porušením míchy. Následky bývají v lepším případě doživotní (zlomený vaz), v horším případě fatální.</dd>
      <dt>Skok po nohou resp. sbalený skok (tzv. kufr)</dt>
      <dd>Dochází k <a href="poraneni">drobným poraněním</a> dolních končetin resp. kterékoli části těla o předměty na dně.</dd>
    </dl>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč je nebezpečné skočit do neznámé vody?</li>
      <li>Čím je nebezpečný skok po hlavě do mělké vody?</li>
      <li>V čem tkví nebezpečí skoku do známé řeky po velké vodě?</li>
      <li>Za jakých podmínek se lze poranit o vodní hladinu?</li>
      <li>Jaký člověk skočí v noci do vypuštěného bazénu?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>