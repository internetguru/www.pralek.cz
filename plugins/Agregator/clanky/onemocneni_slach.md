
{data-fbcommentid="1859918410807188" data-type="article" data-image="/files/preview/koutek/onemocneni_slach/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-01-14" mtime="2010-01-14" data-top="987" author="Jaroslav Pavelka" authorid="jaroslav\_pavelka" id="onemocneni\_slach" short="Onemocnění šlach"}

# Zánět šlach, gangliom, tenisový loket

<!-- generated attribute kw by user_updatekw.sh on 2020-09-22, do not edit -->

{kw="pohyb, zánět, uzliny, neúrazové, mikroorganizmy, antibiotika"}

Neúměrná zátěž šlachy může způsobit nadměrnou tvorbu mazu nebo naopak jeho nedostatek. Vzniklé potíže je nutné léčit klidem. Oslabená nebo dlouhodobě nemocná šlacha se může při zátěži přetrhnout.

Šlacha je pevný vazivový pruh, který spojuje konec svalu s cílovým místem na kosti. Šlacha přenáší svalovou sílu na úpon příslušné kosti. Převážně v ohybech jsou šlachy uloženy ve šlachových pochvách, které obsahují přiměřené množství gelovité tekutiny. Ta působí jako mazivo, které obsahuje i každý [zdravý kloub][1].

{class="example"}

V prstech nejsou žádné svaly. Svaly ohýbačů a natahovačů prstů jsou uloženy v horních dvou třetinách předloktí. Od svalů vedou šlachy zbytkem předloktí, zápěstím, dlaní nebo hřbetem ruky až do jednotlivých prstů. Uchopením za horní část předloktí lze vyhmatat pohybující se svaly při aktivním pohybování prsty vyšetřované ruky.

{id="zanet_slach"}

## Zánět šlach

[Zánět šlach][2] je onemocnění, které navazuje na jednotvárnou práci a na **dlouhodobě se opakující pohyby**.

{class="example"}

Zánět šlach nejčastěji postihuje lidi, kteří pracují s klávesnicí nebo s myší u počítače. Často se také jedná o pilně trénující muzikanty a podobně.

Zánět šlach se projevuje zvýšeným vstřebáváním (a tedy nedostatkem) kloubního mazu ve šlachové pochvě. Původně namožené místo začíná bolet a při pohybu nemocnou šlachou v pochvě pacient vnímá vrzání a drásání. Šlacha pochvou pro nedostatek mazu neklouže ale **bolestivě se dře o stěny**.

{class="important"}

Jelikož se nejedná o [bakteriální onemocnění][3], tak při léčbě [nepomohou antibiotika][4]. Ve skutečnosti stačí **zamezit pohybům, které onemocnění způsobily**. Pokud pacient nedodrží léčebný režim, je možné přiložit fixaci (např. sádrovou), která patřičný pohyb fyzicky znemožní.

{id="gangliom"}

## Gangliom

Gangliom je boulička [podobně jako lymfatická uzlina][5] nebo [podobně jako nezhoubný nádor][6]. Vyskytuje se nejčastěji na zápěstí, hřbetu ruky, na bérci nebo na nártu nohy.

Gangliom vzniká rovněž v souvislosti s přetížením některé šlachy nebo drobného kloubu zápěstí nebo nártu. Z důvodu zvýšené námahy se tvoří nadměrné množství mazu a ten se vtlačí do zvláštního nově vzniklého váčku. Váček je viditelný a hmatný pod kůží. V době vzniku bývá bolestivý, později bolest ustává.

Stejně jako u zánětu šlach (nedostatek kloubního mazu) je v případě gangliomu (nadbytek kloubního mazu) potřeba **zamezit pohybům, které onemocnění způsobily**. Pokud pacient nedodrží léčebný režim, je možné gangliom odstranit.

Vypíchnutí
:  Napíchnutí injekční jehlou a odsátí mazivové hmoty
Mechanické rozbití,
:  Rozmáčknutí palcem nebo například uhozením hřbetem knihy
:  Tlakem pouzdro gangliomu praskne, tekutina se vylije do podkoží a gangliom zmizí
Operační odstranění
:  V místním nebo celkovém znecitlivění
Zklidnění dlahou
:  Tvořící se bolestivý gangliom je možné zklidnit přiloženou dlahou
:  Zklidněním se gangliom může sám vstřebat

{class="important"}

Všechny zmíněné léčebné postupy mají stejně dobrý efekt. V případě návratu k činnosti, která ke vzniku gangliomu vedla, dojde dříve nebo později k jeho opětovnému vzniku _(recidiva)_.

{id="tenisovy_loket-epikondylitis"}

## Tenisový loket – epikondylitis

Tenisový loket je zánětlivé onemocnění, při kterém bolí místo úponu šlachy ke kosti z důvodu nadměrné nebo dlouhodobé zátěže.

{class="important"}

Příčinou _epikondylitýdy_ nebývá jen nadměrná zátěž při tenisu, ale i jakákoli jiný sport či namáhavá práce. Nejčastěji bývá postižena vnitřní nebo zevní strana lokte.

Léčení tenisového loktu spočívá v omezení bolestivých pohybů nebo přiložením fixace. Někdy je nutné přistoupit k rentgenovým ozářkám nebo k operačnímu „přesazení“ vazivového úponu svalu ke kosti.

{id="pretrzena_slacha"}

## Přetržená šlacha

Nejčastěji dochází v zátěži k **přetržení šlachy bicepsu** (dlouhé hlavy dvouhlavého svalu pažního). Jedná se o málo závažný úraz. Nefunkční sval snadno brzy nahradí okolní zdravé svaly paže.

Pouze dočasná deformita paže může někomu působit potíže.

Léčba klidem 
:   K léčení přetržené šlachy bicepsu postačí několik dnů klidu a následné rozcvičení
:   Deformita paže (stažený utržený sval) se časem vyrovná, utržený sval se totiž nečinností podstatně zmenší.
Léčba operací
:   Přetrženou šlachu je možno operačně sešít a sval se dostane na původní místo.
:   To však vyžaduje určitou dobu klidu do zhojení šlachy (pevná šlacha se hojí 6 týdnů) a následné intenzivní rozcvičení (rehabilitaci) ramene.

{class="important"}

Naopak **přetržení Achillovy šlachy je velmi závažný úraz**, který se sám nezahojí. Přetržená šlacha velmi omezuje chůzi a znemožní [stoj na špičce nohy][7]. Léčením je pouze operační sešití šlachy s nutnou fixací do zhojení šlachy (6 týdnů) a následné rozcvičení (rehabilitace).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaké jsou projevy zánětu šlach?
  2. Jaké jsou možnosti léčení zánětu šlach?
  3. Jaké jsou příčiny vzniku gangliomu?
  4. Jaké jsou možnosti léčení gangliomu?
  5. Jakým sportem může být způsobeno onemocnění zvané tenisový loket?
  6. Proč je přetržení Achillovy šlachy o tolik závažnější nežli šlachy bicepsu?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: artroza
 [2]: vyvoj_zanetu
 [3]: bakterie
 [4]: antibiotika
 [5]: uzliny
 [6]: nezhoubne_nadory
 [7]: poraneni_svalu
