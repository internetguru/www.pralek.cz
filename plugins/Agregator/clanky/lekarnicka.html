<?xml version="1.0" encoding="utf-8"?>
<body data-fbcommentid="1859890900809939" data-type="article" data-image="/files/preview/koutek/lekarnicka/main.jpg" class="docinfo linklist" xml:lang="cs" ns="https://www.pralek.cz">
  <h ctime="2015-08-13" mtime="2015-08-13" data-top="932" author="Jaroslav Pavelka" short="Lékárnička" id="lekarnicka">Obsah domácí lékárničky</h>
  <!-- generated attribute kw by user_updatekw.sh on 2021-12-06, do not edit -->
  <desc kw="první pomoc, teplota, poranění, mikroorganizmy, zánět, alergie">Domácí lékárnička má obsahovat čisté nástroje, zdravotní materiál a ověřené, majiteli známé léky. Každá domácnost by si měla obsah lékárničky upravit podle svých zkušeností a individuálních potřeb.</desc>
  <p>Níže vyjmenované nástroje a základní zdravotní materiál postačí k vybavení domácí lékárničky. Je však vhodné upravit její obsah s ohledem na jednotlivé členy rodiny – na jejich časté nebo dlouhodobé nemoci (např. alergie), aktivity a životní styl.</p>
  <p>Některé součásti domácí lékárničky mohou být použity v domácnosti i k jinému účelu než jen k ošetření úrazu. Pokud při úrazu v lékárničce něco chybí, lze to nahradit použitím autolékárničky – a to i mimo dopravní nehodu (na což se často zapomíná).</p>
  <section>
    <h id="nastroje">Nástroje</h>
    <desc>n/a</desc>
    <p>Nástroje v lékárničce mají být samozřejmě čisté. Před každým léčebným použitím je třeba je <a href="bakterie">vydezinfikovat</a> a po použití mechanicky očistit. To platí např. i pro kontaktní teploměr, kde mj. hrozí <a href="plisne_kuze">přenos plísní</a>.</p>
    <dl>
      <dt>Lékařský teploměr</dt>
      <dd>Základní typy teploměrů jsou lihový, rtuťový a digitální. <a href="teplota">Teplotu měří</a> v zásadě všechny stejně dobře, jen různě rychle. Nejrychlejší je bezkontaktní digitální teploměr vhodný obzvlášť pro měření teploty malých dětí.</dd>
      <dd class="example">Při opakovaném použití bezkontaktního teploměru se naměřené hodnoty mohou mírně lišit. To je způsobené rozdílnou teplotou měřeného místa na těle (nikoli chybou teploměru). Nejteplejší místo měřené plochy těla je v blízkosti podkožní tepničky.</dd>
      <dt>Pinzeta</dt>
      <dd>K mechanickému odstranění třísek, částeček <a href="odreniny_neboli_oderky">nečistot z oděrky</a>, <a href="jedovate_zvire">zabodnutého žihadla</a> nebo <a href="prisate_kliste">přisátého klíštěte</a> poslouží stejně dobře anatomická, kosmetická nebo jiná pinzeta.</dd>
      <dt>Nůžky</dt>
      <dd>Kvalitní nůžky poslouží k zastřižení zatržené kůžičky nebo nehtu, k upravení obvazu či k rozstřižení překážejících těsných oděvů při závažném úrazu.</dd>
      <dt>Zubní kartáček</dt>
      <dd>Nepoužitý zubní kartáček v originálním balení výborně poslouží k <a href="odreniny_neboli_oderky">vyčištění rány nebo oděrky</a>. Použitý kartáček je pro tyto účely nevhodný.</dd>
      <dd>Kartáček lze rovněž nabídnout k vyčištění zubů nečekané návštěvě. Následně je ale potřeba do lékárničky dokoupit nový.</dd>
    </dl>
    <p class="important">Pokud není k dispozici dezinfekční sprej, je možné provést dezinfekci nástroje sežehnutím nad plamenem. Plamen nesmí být čadící (kvůli sazím) a nástroj se nemá zcela rozžhavit.</p>
    <h id="zdravotni_material">Zdravotní materiál</h>
    <desc>n/a</desc>
    <p>Zdravotní materiál je spotřební. Jeho množství je třeba regulovat podle počtu členů rodiny a podle frekvence jeho užívání.</p>
    <dl>
      <dt>Dezinfekce</dt>
      <dd>K chemickému vyčištění oděrky, rány (i jejího okolí) nebo protrženého <a href="osetreni_puchyre">puchýře</a> od <a href="bakterie">mikroorganizmů</a> poslouží nejlépe Betadine roztok (který v ráně neštípe).</dd>
      <dd>Také lze použít dezinfekci zakoupenou v lékárně (běžně ve spreji) – přímo určenou k dezinfekci kůže nebo nástrojů.</dd>
      <dt>Novikovův roztok</dt>
      <dd>Poloprodyšné <a href="odreniny_neboli_oderky">krytí na dobře očištěné oděrky</a> v zelené nebo i bezbarvé formě.</dd>
      <dt>Obvazy různé velikosti</dt>
      <dd>K obvázání rány kryté sterilní gázou nebo čistým přežehleným kapesníkem postačí nesterilní obvaz. Sterilní obvaz lze použít přímo <a href="zavazna_poraneni">na ránu</a> nebo oděrku.</dd>
      <dd class="example">Prošlý sterilní obvaz poslouží velmi dobře jako obvaz nesterilní.</dd>
      <dt>Náplast, náplasťový steh</dt>
      <dd>Různé druhy náplastí je možné zaměňovat. Na některé se však může vyvinout <a href="alergie">alergie</a>. S časem přilnavost náplasti klesá.</dd>
      <dd>Na drobné ranky lze použít <a href="naplastovy_steh">náplasťový steh</a>, který je možné koupit nebo snadno vytvořit z dobře přiléhající náplasti.</dd>
      <dt>Elastická obinadla různé velikosti</dt>
      <dd>Elastický obvaz poslouží ke zpevnění <a href="vyron_kotniku">podvrtnutého kotníku</a>, k zafixování končetiny při podezření na <a href="zlomeniny">zlomeninu</a>, k zatažení obvazu při přetrvávajícím krvácení z rány, k zafixování obvazu na hlavě nebo ke stažení narůstajícího <a href="urazove_boule">krevního výronu na bérci</a>.</dd>
      <dt>Sterilní čtverečky <em>(hydrofilní gáza)</em> různých velikostí</dt>
      <dd>Sterilní čtverečky patří na rány, oděrky, <a href="ochlazeni_spaleniny">spáleniny</a>, prasklé puchýře či omrzliny.</dd>
    </dl>
    <p class="important">Obvazový materiál by se po použití nikdy neměl vracet do lékárničky a to ani po vyprání. Největším nepřítelem obvazového materiálu je vlhkost. Pokud během ošetřování zmokne, je na místě ho nahradit novým.</p>
    <h id="leky">Léky</h>
    <desc>n/a</desc>
    <p>Léky v domácí lékárničce musejí být majiteli dobře známé. Níže uvedené léky by měly být doplněny těmi léky, které členové rodiny opakovaně potřebují (např. léky proti <a href="travici_potize">průjmu</a>, proti křečím, na zánět spojivek, na <a href="ryma">rýmu</a>).</p>
    <dl>
      <dt>Léky proti teplotě a bolesti</dt>
      <dd>Je dobré mít v lékárničce základní léky <a href="analgetika">proti bolesti a teplotě</a>. Bolest je dobré tlumit až po poznání její příčiny (s výjimkou např. <a href="bolesti_hlavy">migrény</a>). <a href="teplota">Teplotu</a> snižovat až po nárůstu nejméně o 1 °C oproti normálu.</dd>
      <dt>Léky proti kašli</dt>
      <dd>Při <a href="kasel">kašli</a> a dráždění dýchacích cest v počátku horečnatého onemocnění je dobré <a href="leky">podat léky</a> podporující uvolnění hlenu v průduškách nebo později léky proti dráždivému kašli.</dd>
      <dt>Léky proti alergii</dt>
      <dd>I když není v rodině žádný alergik, je dobré mít v lékárničce základní lék proti alergii. Alergie totiž může vzniknout kdykoli i z plného zdraví. Kromě toho může být potřeba pomoci s alergickou reakcí kamarádovi či sousedovi.</dd>
      <dt>Višněvského emulze (hovorově „višňák“)</dt>
      <dd>Protizánětlivá emulze dobře poslouží <a href="stadia_zanetu">k léčbě počínajícího zánětu</a>.</dd>
      <dt>Oční voda</dt>
      <dd>V případě <a href="nalehavost_vysetreni">poranění nebo poleptání oka</a> (nejčastěji vápnem při zednických pracích) je nutné oko opakovaně vyplachovat. Rovněž při <a href="telisko_v_oku">vniknutí cizího tělíska do oka</a> pomůže opakovaný výplach oko zklidnit.</dd>
    </dl>
    <p>Prošlé léky a masti do lékárničky nepatří a je nutné je odevzdat v lékárně. Často se stává, že si majitel ani nevzpomíná, proč některé léky vlastně dostal, proč je neužíval a k čemu měly sloužit.</p>
    <h id="mimo_lekarnicku_">Mimo lékárničku</h>
    <desc>n/a</desc>
    <p>V rámci první pomoci mohou být použity i nástroje běžné (denní) potřeby. Vlivem stresu při poskytování první pomoci bývají zejména opomíjeny nůžky, kosmetické pinzety (manikúra), špejle, ušní štětičky, čistící tampóny ba dokonce protialergické léky.</p>
    <p>V mrazáku je dobré mít modrý chladivý gel <em>(kryoperlóza)</em> nebo jeho náhražku – nadrobno nakrájenou zeleninu v plastovém sáčku. Obsah musí být tvárný aby přilnul ke chlazenému místu. Jen tak může dobře posloužit ke chlazení <a href="ochlazeni_spaleniny">spáleniny</a> nebo jakéhokoli počínajícího <a href="stadia_zanetu">místního zánětu</a>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Kterým teploměrem lze nejrychleji změřit teplotu?</li>
      <li>Proč je Betadine roztok vhodnou dezinfekcí do domácí lékárničky?</li>
      <li>K čemu může posloužit prošlý sterilní obvaz?</li>
      <li>Proč mít v lékárničce lék proti alergii, a to i pokud v domácnosti není žádný alergik?</li>
      <li>Jak se správně likvidují prošlé léky?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>