<?xml version="1.0" encoding="utf-8"?>
<body data-og-type="article" data-og-image="/files/preview/koutek/zanetlive_lozisko_nad_hyzdovou_ryhou/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="zanetlive_lozisko_nad_hyzdovou_ryhou" short="Zánětlivé ložisko nad hýžďovou rýhou" ctime="2010-12-23" mtime="2010-12-23">Zánětlivé ložisko nad hýžďovou rýhou</h>
  <!-- generated attribute kw by user_udpatekw.sh on 2019-01-10, do not edit -->
  <desc kw="zánět, kůže-podkoží, bolest, nemoc, neúrazové, ošetření, teplota, prevence">Zánětlivé změny ložiska nad hýžďovou rýhou jsou extrémně bolestivé. Onemocnění však není nijak nebezpečné. K odstranění bolesti může dojít samovolně (prasknutím) nebo drobným chirurgickým zákrokem. Definitivním řešením onemocnění je však jedině operace.</desc>
  <p class="example">Zánětlivé ložisko nad hýžďovou rýhou se nazývá <em>sakrální dermoid</em>, <em>sinus pilonidalis sacralis</em>, <em>dermoepidermální cysta</em>, případně <em>džípová nemoc</em>.</p>
  <section>
    <h id="pricina_vzniku_sakralniho_dermoidu">Příčina vzniku sakrálního dermoidu</h>
    <desc>n/a</desc>
    <ol>
      <li>Na počátku vývoje lidského zárodku (embrya) vzniká mícha na povrchu zad. Teprve v průběhu dalšího vývoje se mícha zanořuje do páteřního kanálu. Někdy se bohužel stává, že spolu s míchou se do podkoží dostane i několik kožních buněk.</li>
      <li>Kožní buňky se chovají v podkoží naprosto stejně, jako by byly na povrchu kůže; množí se, odumírají, potí se, často z nich vyrůstají chlupy. Tím <a href="nezhoubne_nadory">postupně vzniká cysta</a>, která většinou nepůsobí žádné potíže.</li>
      <li>Teprve <a href="akne">v souvislosti s pubertou</a> a tedy se změnou hormonů a následně změnou vlastností kůže <strong>dochází k infekci cysty a <a href="nezhoubne_nadory">vzniká absces</a></strong>. Absces se projeví nejčastěji v postpubertálním věku jako <em>velmi bolestivá boulička vzniklá nad kostrčí</em>.</li>
    </ol>
    <p class="example">Toto onemocnění se projevilo mimo jiné také u mladých řidičů džípů v americké armádě. Vzhledem k tomu, že mnozí z nich měli chlupatá záda, domnívali se vojenští lékaři, že nemoc vzniká odlamováním chlupů a jejich natlačováním do podkoží nad hýžďovou rýhou. Proto se nemoc začala neadekvátně označovat jako „džípová nemoc“.</p>
    <h id="leceni_sakralniho_dermoidu">Léčení sakrálního dermoidu</h>
    <desc>n/a</desc>
    <p>Pokud absces nepraskne sám (nejčastěji při koupeli), přivede bolest a <a href="teplota">zvýšená teplota</a> pacienta na chirurgickou ambulanci. Lékař absces uvolní (vypustí obsah) a do vzniklé dutiny založí drén. To pacientovi přináší okamžitou úlevu od bolesti a ústup teploty. Většinou následuje několik převazů.</p>
    <p>K operaci lze přistoupit až po <a href="zanet">zklidnění zánětu</a>; s odstupem několika týdnů. Operace se provádí v celkové narkóze. Je nutné odstranit celou původní dutinu, která mívá bizarní tvar (různé cípy a choboty), aby nedošlo ke znovupropuknutí onemocnění <em>(recidiva)</em>.</p>
    <p class="important">Teprve po důkladném operačním <a href="onemocneni_prsu">odstranění cysty</a> je <strong>onemocnění definitivně vyřešené</strong>. Někdy se však stává, že po vypuštění abscesu a následném ústupu potíží se pacient k operaci neobjedná. V takovém případě se mohou potíže vrátit; a to velmi brzy nebo třeba i s odstupem několika let.</p>
    <p>Riziko <a href="mikroorganizmy">zánětlivých komplikaci</a> je vzhledem k blízkosti konečníku velmi vysoké. Nedojde-li k zánětu, doba léčení nemusí přesáhnout 3 týdny. V případě zánětlivých komplikací se však může protáhnout i na několik měsíců.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč se sakrální dermoid projevuje nejdříve s příchodem puberty?</li>
      <li>Jakou má sakrální dermoid příčinu?</li>
      <li>Proč bývá sakrální dermoid označován také jako džípová nemoc?</li>
      <li>Proč je k definitivnímu vyléčení sakrálního dermoidu nezbytné operační řešení?</li>
    </ol>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
