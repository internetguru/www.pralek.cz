<?xml version="1.0" encoding="utf-8"?>
<body data-type="article" data-image="/files/preview/koutek/ryma_a_smrkani/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-11-28" mtime="2008-11-28" author="Jaroslav Pavelka" authorid="jaroslav_pavelka" id="ryma_a_smrkani" short="Rýma a smrkání">Rýma a smrkání, komplikace rýmy</h>
  <!-- generated attribute kw by user_udpatekw.sh on 2019-01-10, do not edit -->
  <!-- generated attribute kw by user_udpatekw.sh on 2019-09-22, do not edit -->
  <desc kw="ušní-nosní-krční, zánět, mikroorganizmy, dětské, poranění">Nekomplikovaná rýma bývá banální onemocnění. Podmínkou však je smrkání (či odsávání zahleněného nosu kojencům zvláštním nástrojem).</desc>
  <p>Je velmi důležité <strong>naučit dítě smrkat již v útlém věku</strong>. Správné vyčištění dutin předejde nejen komplikacím vlastní rýmy ale i zánětům středoušních dutin (je mezi nimi přímé propojení).</p>
  <p><strong>Horní cesty dýchací</strong> (dutina nosní a hrtan, čelistní a čelní dutiny) slouží k vedení, mechanickému čištění, ohřívání a zvlhčování vdechovaného vzduchu. Při výdechu zde vzniká barva hlasu, tvořeného hlasivkami. Zánět sliznice dutiny nosní, často i čelistní a čelní se nazývá rýma. Kýchání je prudké vyražení proudu vzduchu z dýchacích cest způsobené podrážděním nosní sliznice.</p>
  <p>Horní cesty dýchací jsou častým místem styku organizmu se zevní škodlivinou nebo s infekcí. V případě dobré kondice a imunity dokáže organizmus dlouho <strong>odolávat <a href="chripka">kapénkové infekci</a> i <a href="teplota">prochlazení</a></strong>, někdy však podlehne. Nejčastěji podléhá infekci v souvislosti s únavou a vyčerpáním.</p>
  <p>Sliznice horních cest dýchacích je neustále bombardována různými <strong>nečistotami z vdechovaného vzduchu</strong>, který musí čistit, aby od nich co nejvíce uchránila plíce. Jedná se o aerosoly, různé prachové částice, pyly (alergeny), <a href="mikroorganizmy">mikroorganizmy (kapénková infekce)</a>. Stupeň znečištění vdechovaného vzduchu určuje náročnost procesu čištění.</p>
  <p>Sekret nosní sliznice za normálních podmínek průběžně stéká do hrtanu a následně je polykán se slinami. V žaludku <a href="stravovaci_navyky">jsou nečistoty i s mikroorganizmy likvidovány</a>.</p>
  <section>
    <h id="jak_na_rymu">Jak na rýmu</h>
    <desc>n/a</desc>
    <p><a href="lecba_zanetu">Pronikne-li infekce</a> do sliznice nosní dutiny kde se pomnoží, začíná klasická rýma. V počátku dochází ke <strong>zbytnění a pálení sliznice</strong> (nemožnost dýchat nosem). Proti tomu <a href="lekove_formy">pomohou nosní kapky</a> k uvolnění nosní sliznice a horká koupel.</p>
    <p>Ve sliznici probíhá <a href="imunita">boj mezi mikroorganizmy a bílými krvinkami</a>. Krvinky posléze vítězí a zánět přechází do sekreční fáze. Nyní je třeba smrkat a již odřený nos zevně mazat jakoukoli příjemnou zklidňující mastí.</p>
    <p>V další fázi je sekret hustý a sám nevytéká a <strong>tehdy je vysmrkání velmi důležité</strong>. Hromadící se sekret by mohl vést k uzavření a zánětu vedlejších dutin (čelistní a čelní) a způsobit tak velmi nepříjemnou komplikaci. Rovněž pomohou léky k uvolnění nosní sliznice. Jsou to tytéž léky, které <a href="kasel_a_typy_kasle">uvolňují průdušky při vlhkém kašli</a>.</p>
    <p>Nekomplikovaná <strong>rýma by měla do týdne ustoupit</strong>. Teprve v opačném případě je vhodné vyhledat odborného lékaře k odvrácení hrozících komplikací a chronické rýmy.</p>
    <h id="senna_ryma">Senná rýma</h>
    <desc>n/a</desc>
    <p>Na rozdíl od běžné rýmy ve sliznici nosní nebojují v případě senné rýmy bílé krvinky proti mikroorganizmům ale <a href="imunita">proti alergenům</a> (nejčastěji vdechnutá zrnka pylu). Výsledkem tohoto boje bývá <strong>hojná řídká sekrece z nosu</strong>, kterou má smysl pouze průběžně utírat (nikoliv násilně smrkat).</p>
    <p>Zároveň v zarudlých a alergenem podrážděných spojivkových vacích (pod očními víčky) se zvyšuje sekrece slz, které stékají slzným kanálkem do nosní dutiny. Pomůže vyvarovat se pobytu v alergizujícím prostředí a léky sloužící k oslabení alergické reakce.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jaká je funkce horních dýchacích cest?</li>
      <li>Co způsobí dýchání nadměrně znečištěného vzduchu?</li>
      <li>Jaká je nejčastější komplikace rýmy?</li>
      <li>Co je senná rýma a jak proti ní bojovat?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
