
{data-fbcommentid="1859890034143359" data-type="article" data-image="/files/preview/koutek/leceni_zlomenin/main.jpg" class="docinfo linklist" xml:lang="cs" ns="https://www.pralek.cz"}

{ctime="2015-04-21" mtime="2015-04-21" data-top="977" author="Jaroslav Pavelka" id="leceni_zlomenin" short="Léčení zlomenin"}

# Metody léčení zlomenin

<!-- generated attribute kw by user_updatekw.sh on 2020-10-11, do not edit -->

{kw="zlomeniny, krev, poranění, úraz, pohyb"}

Zlomeniny lze léčit různými metodami. Každá metoda má své výhody a nevýhody. Poučený pacient by se měl aktivně podílet na výběru nejvhodnější metody léčení své zlomeniny.

Po patřičném vyšetření pacienta lékař určí vhodný způsob léčení zlomeniny. Většinou však nebývá pouze jediná možnost, podobně jako při léčení [podvrtnutého kotníku][1].

Informovaný pacient může projevit přání volby konkrétního způsoby léčby [zlomeniny][2] s přihlédnutím k ročnímu období, věku či nezbytně nutné aktivitě. Lékař může k jeho přání přihlédnout a vyhovět nebo poukázat na přednosti jím navrhované léčebné metody.

{id="lecebne\_ovlivneni\_hojeni_zlomenin"}

## Léčebné ovlivnění hojení zlomenin

n/a

Každá zlomenina se přirozeně hojí. Podle druhu kosti a typu zlomeniny se může i nepoznaná či neléčená zlomenina zhojit samovolně a bez následků. Přesto je vhodné s každým podezřením na zlomeninu [vyhledat lékařské vyšetření][3].

Proces léčení zlomeniny spočívá v jejím napravení (srovnání), následuje znehybnění (fixace), pak rozcvičení (s postupným zatěžováním) a po zhojení plné zatěžování. Jednotlivé fáze léčení jsou různě dlouhé a různě intenzivní. Jsou závislé na typu zlomeniny, na věku a životním stylu pacienta a na přístupu pacienta k léčení úrazu.

Mezi kostní úlomky se po úrazu vylije krev, ta se srazí, krevní sraženina se zvolna mění ve vazivo, vazivo se postupně mění v plnohodnotnou kost. Lékaři se snaží proces hojení zlomenin blahodárně ovlivnit takovým způsobem, aby stav po zhojení byl co nejpodobnější stavu před úrazem. Léčení zlomenin lze rozdělit do následujících fází.

  1. Po úrazu je často potřeba úlomky kosti vrátit do původní polohy – **zlomeninu napravit**. Je-li nutné napravení zlomeniny, provádí se nejčastěji v místním nebo v celkovém znecitlivění podle závažnosti a typu zlomeniny (dle posunu kostních úlomků).
  2. Po určitou dobu je třeba zajistit **úplný klid** fixací neboli znehybněním poraněné části těla.
  3. Další fází léčení zlomenin je **pozvolné rozcvičování** a lehké zatěžování okolních svalů a kloubů. Je-li zlomenina stabilní, je možné po určité době začít postiženou část těla zlehka zatěžovat a tím urychlit hojení. Cviky může poučený pacient provádět již současně s fixací. Po snětí fixace je nutné rozcvičovat okolní klouby a posilovat ochablé svaly. 
      * Předškolní dítě ztrácí po třítýdenní fixaci až třetinu svalové hmoty postižené končetiny. {class="example"}
  4. Nakonec se musí **zhojená kost plně zatěžovat**. Po ústupu potíží je nutné hojící se končetinu intenzivně rozcvičovat, zatěžovat, a hlavně brzy začít normálně používat. [Zvláště dětem][4] je nutné opakovaně připomínat, že (a mnohdy i jak) mají nyní již zhojenou končetinu „normálně“ používat.

{id="druhy\_fixaci\_zlomenin"}

## Druhy fixací zlomenin

n/a

Existuje řada možností, jak zafixovat zlomeninu. Počínaje přiložením klacku k poraněné končetině v rámci první pomoci až po operační zavedení dlahy přímo do poraněné kosti. Každá popsaná možnost fixace má určité výhody i nevýhody.

  * **Sádrová fixace** je nejčastěji užívána u zlomenin končetinových kostí. Sádra je prodyšná, pevná, nealergizující, lehká a levná. Nevýhodou je její zničení při namočení.
  * **Plastová fixace** bývá laicky nazývána „koupací sádra“. Je prodyšná, lehká, pevná a případným namočením se nezničí. Nevýhodou je, že některé typy zlomenin nelze v součinnosti s plastovou fixací napravit do správného postavení. Plastovou fixaci navíc mnohdy nehradí pojišťovny. 
      * Žádná plastová fixace není koupací. Pacient s nutnou fixací má být v klidu a nikoli v bazénu nebo ve vaně. Mezi plastovou fixací a kůží je zvláštní vata. Ta by končetinu velmi dráždila, kdyby byla opakovaně nasáklá vodou. {class="example"}
  * **Fixace ortézou**, dlahou, náplastí, nebo jen klidem jsou vhodné u některých typů zlomenin a jsou mnohdy zaměnitelné. Nezajistí však zlomenině naprostý klid. Jejich největší výhodou je možnost fixaci dle potřeby sejmout, omýt postižené místo a fixaci opět přiložit.
  * **Operační spojení kostí** je zcela pevné. Provádí se u zlomenin, které by se jinak nemohly zhojit v požadovaném (původním) postavení. Nevýhodou této metody jsou rizika spojená s operací a podáním narkózy (anestézie) a nutnost dalšího operačního zákroku s časovým odstupem. Kovový materiál je potřeba po zhojení zlomeniny z těla odstranit.
  * U některých zlomenin je vhodné použití kovové náhrady kosti, nejčastěji **operační náhradu kloubu**. Nevýhodou je opět obecné riziko operace a narkózy.

{id="komplikace\_hojeni\_zlomenin"}

## Komplikace hojení zlomenin

n/a

Při léčení zlomeniny mohou **vzniknout trvalé následky**. Nejčastěji to bývá deformita, omezení hybnosti, může vzniknou pakloub nebo dokonce nadměrné odvápnění nemocné končetiny.

  * Nesprávným napravením zlomeniny, nesprávnou dobou délky fixace nebo nesprávným rozcvičením může vzniknout **deformita kosti či omezení hybnosti** kloubu v blízkosti zlomeniny.
  * **Pakloub** je typickým následkem nedodržení klidu nutného ke srůstu zlomeniny. Jedná se o nesprávné spojení zlomené kosti nově vzniklým bolestivým kloubem místo požadovaného srůstu.
  * Nečinností dochází vždy k drobnému přirozenému odvápnění fixované kosti. U citlivého pacienta, který nadměrně koncentruje mysl na svoje zranění, však může dojít k **nadměrnému odvápnění** fixované končetiny (Sudekova atrofie). Jedná se o závažné, dlouhodobé a obtížně léčitelné onemocnění.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. V čem spočívá napravení zlomeniny?
  2. Co je to fixace zlomeniny?
  3. Jaké jsou možnosti fixace zlomenin?
  4. Co je to „koupací sádra“?
  5. Jaké jsou možné komplikace léčení zlomenin?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: vyron_kotniku
 [2]: zlomeniny
 [3]: nalehavost_vysetreni
 [4]: detske_zlomeniny

