<?xml version="1.0" encoding="utf-8"?>
<body data-fbcommentid="1859909400808089" data-type="article" data-image="/files/preview/koutek/natazeni_natrzeni_svalu/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-12-30" mtime="2009-12-30" author="Jaroslav Pavelka" authorid="jaroslav_pavelka" id="natazeni_natrzeni_svalu" short="Natažení nebo natržení svalu">Natažení nebo natržení svalu</h>
  <!-- generated attribute kw by user_udpatekw.sh on 2019-01-10, do not edit -->
  <desc kw="úrazy, bolest, pohyb, nemoc">Natažení svalu nelze od jeho natržení laicky rozeznat. Rozdíl v léčení je zásadní, a proto je vhodné vyhledat odborné vyšetření.</desc>
  <p>Natažení nebo natržení svalu je úraz ponejvíce mužů středního věku. Jestliže je od svalu požadovaná síla větší, než je sval schopen zvládnout, poškodí se jeho struktura. Může dojít v lepším případě k natažení a v horším případě k přetržení části přetíženého svalu. Obojí se projeví prudkou pálivou bolestí v poraněném svalu.</p>
  <section>
    <h id="nejcastejsi_mechanizmy_natazeni_nebo_natrzeni_svalu">Nejčastější mechanizmy natažení nebo natržení svalu</h>
    <desc>n/a</desc>
    <p>K natažení nebo natržení svalu nejčastěji dochází:</p>
    <ul>
      <li>v domácnosti při seskakování ze židle při věšení záclon nebo při uklouznutí na dlaždičkách,</li>
      <li>venku ve snaze vyrovnat pád na náledí a</li>
      <li>u sportovců se jedná o maximální snahu dosáhnout něčeho, co překonává sportovcovy možnosti.</li>
    </ul>
    <h id="svalove_oblasti_nachylne_k_natrzeni_nebo_natazeni_svalu">Svalové oblasti náchylné k natržení nebo natažení svalu</h>
    <desc>n/a</desc>
    <p>Velmi časté je <strong>natržení svalu v lýtkové oblasti</strong> (výjimečně natažení). Projevuje se prudkou bolestí v poraněném místě, případně s citelným prasknutím v okamžiku přetížení. Brzy se vyvíjí otok, často se ukáže i modřina (krevní výron). Bolest znemožňuje chůzi, <a href="onemocneni_slach">nelze stoupnout na špičku nohy</a>.</p>
    <p><strong>Na vnitřní straně stehna dochází častěji k natažení</strong> než natržení svalu. Příčinou bývá nečekaná roznožka (při uklouznutí); s následným přitažením dolní končetiny nadměrnou silou. Úraz se projeví bolestí poraněného místa, potížemi při chůzi a nemožností přitáhnout jednu končetinu ke druhé (dát nohy k sobě).</p>
    <p>Ostatní svalové skupiny bývají postiženy vždy podle přetěžování <strong>v souvislosti s jednotlivými druhy sportů</strong>. Vzpírání přetěžuje svaly stehenní, břišní a zádové, hod oštěpem nebo koulí svaly prsní, hod kladivem šikmé svaly břišní. Kulturista (zvláště, který užívá hormony) si snadno poraní kterýkoli právě trénovaný sval.</p>
    <h id="rozliseni_a_leceni_natazeneho_nebo_natrzeneho_svalu">Rozlišení a léčení nataženého nebo natrženého svalu</h>
    <desc>n/a</desc>
    <p>Poraněný sval je dobré zaledovat a nepoužívat jej (nechat v klidu). Uložení do zvýšené polohy zmírní prokrvácení a zamezí vzniku otoku. Hmatný defekt ve svalu by svědčil pro jeho hrubé poškození. To se stává zřídkakdy.</p>
    <p>K rozlišení natažení nebo natržení je třeba odborného lékařského vyšetření; často doplněného rentgenovým a sonografickým vyšetřením.</p>
    <ol>
      <li>V případě natažení svalu postačí několik dnů klid, ledové obklady a postupné rozcvičení.</li>
      <li><strong>Při natržení svalu je nutný klid trvající 3 týdny</strong>. To je doba nutná ke zhojení poškozeného svalu. Jestli se doba klidu k hojení zkrátí (bolest lze překonat), dojde i při malé zátěži k natržení dalších svalových vláken a léčení může začít nanovo – opět 3 týdny klidu a obkladů od posledního natržení.</li>
    </ol>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Při jakých činnostech si lidé nejčastěji natáhnou či natrhnou sval?</li>
      <li>Které místo bývá nejčastěji postiženo natržením svalu?</li>
      <li>Které místo bývá nejčastěji postiženo natažením svalu?</li>
      <li>Který sval si nejčastěji poraní sportovci?</li>
      <li>Jaký je rozdíl v léčení nataženého a natrženého svalu?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
