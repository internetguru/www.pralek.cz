<?xml version="1.0" encoding="utf-8"?>
<body data-og-type="article" data-og-image="/files/preview/koutek/nalehavost_lekarskeho_vysetreni/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="nalehavost_lekarskeho_vysetreni" short="Vyhledání lékařské péče" ctime="2010-12-03" mtime="2010-12-03">Vyhledání lékařské péče: kdy, kde a jak naléhavě</h>
  <!-- generated attribute kw by user_udpatekw.sh on 2019-01-10, do not edit -->
  <desc kw="krvácení, zlomeniny, poranění, bolest, cévy, zánět, břicho, pohyb, orgány, neúrazové">Úrazy a ostatní poruchy zdraví mají různý stupeň naléhavosti a způsob řešení od technické první pomoci přes hospitalizaci až po rehabilitaci.</desc>
  <section>
    <h id="nutnost_okamziteho_reseni">Nutnost okamžitého řešení</h>
    <desc>n/a</desc>
    <ul>
      <li>Při <strong>ohrožení života</strong> je vždy nejprve nutná<ol>
        <li>okamžitá <em>technická první pomoc</em> (přerušit kontakt zraněného se zdrojem elektrického proudu, vytažení tonoucího z vody, vyproštění zraněného z hořícího auta a podobně).</li>
        <li>V případě vymizení základních životních funkcí (vědomí, dýchání, tep) <a href="resuscitace-ozivovani">zahájit oživování</a> <em>(resuscitaci)</em>. Úspěšnost resuscitace je závislá na včasnosti jejího zahájení.</li>
        <li>Zároveň je třeba neprodleně <a href="rychla_lekarska_pomoc">zavolat záchranku</a>.</li></ol></li>
      <li>Při <strong>prudkém krvácení</strong> (krvácení z velké tepny) je nutné<ol>
        <li>neprodleně zastavit krvácení (nejlépe stlačením tepny nebo přiložením tlakového obvazu). Z přerušené stehenní tepny by mohl poraněný vykrvácet už během 1 minuty.</li>
        <li>Bezprostředně je nutné zavolat záchranku.</li></ol></li>
      <li>Každou <strong>spáleninu</strong> je nutné<ol>
        <li><a href="ochlazeni_spaleniny">okamžitě ochladit</a>. Kůže je vynikající tepelný izolátor a teplo proniká do hloubky pomalu a postupně. Bezprostřední chlazení podstatně <strong>snižuje závažnost úrazu</strong> i jeho následky.</li>
        <li>Zavolat záchranku, pokud je spálenina závažná (rozsáhlá). Běžné drobné spáleniny jsou léčeny na chirurgických ambulancích, závažné na specializovaných klinikách.</li></ol></li>
      <li><strong>Poleptání oka</strong> je nutné<ol>
        <li>neprodleně řešit opakovanými výplachy oka čistou vodou nebo lépe oční vodou.</li>
        <li>Následně je třeba zavolat záchranku nebo zraněného co nejrychleji dopravit na oční oddělení spádové nemocnice.</li>
        <li>Oko je třeba vyplachovat až do předání pacienta lékaři z důvodu minimalizace poruchy zraku způsobené následným jizvením rohovky.</li></ol></li>
    </ul>
    <h id="nutnost_resit_behem_minut">Nutnost řešit během minut</h>
    <desc>n/a</desc>
    <ul>
      <li>Prudká <strong><a href="mocove_kameny">ledvinová kolika</a></strong> je velmi bolestivá, proto je nutné<ol>
        <li>užít <a href="leky_proti_bolesti">lék proti bolesti</a> a</li>
        <li>pokud bolesti neustoupí, zavolat záchranku.</li></ol></li>
      <li>Při vykloubení velkých kloubů a deformujících <a href="zlomeniny_kosti">zlomeninách dlouhých kostí</a> (končetina má změněný tvar) je nutné<ol>
        <li>zavolat záchranku.</li>
        <li>Postižený <strong>nesmí brát léky proti bolesti, jíst ani pít</strong> (pro případ operačního řešení).</li></ol></li>
    </ul>
    <h id="nutnost_resit_behem_hodin">Nutnost řešit během hodin</h>
    <desc>n/a</desc>
    <ul>
      <li>Bolesti břicha v souvislosti s <a href="boule_nasledkem_urazu">pohmožděním břicha</a>,</li>
      <li>bolesti břicha neznámého původu (např. <a href="slepak">slepák</a> nebo <a href="strevni_nepruchodnost">střevní neprůchodnost</a>),</li>
      <li>bolestivá <a href="kyla">zatvrdlá kýla</a>,</li>
      <li><a href="zlomeniny_kosti">zlomeniny kostí</a> bez deformace,</li>
      <li><a href="spolknute_predmety">spolknuté nebezpečné předměty</a>,</li>
      <li><a href="otres_mozku">úrazy hlavy</a>,</li>
      <li><a href="nezhoubne_nadory">bolestivé (zánětlivé) bouličky</a>.</li>
    </ul>
    <p class="important">Všechny výše jmenované stavy se řeší na chirurgickou ambulanci. Postižený <strong>nesmí brát léky proti bolesti, jíst ani pít</strong> z důvodu zkreslení příznaků nemoci pro případ eventuálního operačního řešení.</p>
    <ul>
      <li><a href="iktus">Cévní mozková příhoda</a> je řešena na neurologii.</li>
      <li><a href="srdecni_infarkt">Infarkt</a> je léčen na interně nebo lépe na kardiologii.</li>
      <li><a href="teplota">Vysoké teploty</a> a křeče z teploty u dětí <em>(febrilní křeče)</em> jsou v kompetenci dětského lékaře.</li>
    </ul>
    <h id="osetreni_do_6_hodin">Ošetření do 6 hodin</h>
    <desc>n/a</desc>
    <ul>
      <li>Krvavé <strong>poranění nosu nebo ušního boltce</strong> bude ošetřeno na oddělení ORL.</li>
      <li><strong>Poranění genitálií</strong> bude ošetřeno na urologii resp. gynekologii.</li>
      <li><strong>Poranění oka či očního víčka</strong> bude ošetřeno na očním oddělení <em>(oftalmologie)</em>.</li>
      <li>Všechny ostatní <a href="drobna_krvava_poraneni">rány vyžadující ošetření</a> (včetně poranění rtů a jazyka) budou ošetřeny na chirurgické ambulanci.</li>
    </ul>
    <h id="osetreni_nasledujici_pracovni_den_dopoledne">Ošetření následující pracovní den dopoledne</h>
    <desc>n/a</desc>
    <ul>
      <li><a href="puchyr_mozol_kuri_oko">Puchýř</a>, <a href="nezhoubne_nadory">nebolestivá boulička</a>, <a href="onemocneni_slach">bolesti šlach a kloubů</a>, <a href="natazeni_natrzeni_svalu">natažený či natržený sval</a>, <a href="podvrtnuti_kotniku">podvrtnutý kotník</a> a <a href="krvaceni_z_konecniku">krvácení z konečníku</a> budou vyšetřeny na chirurgické ambulanci.</li>
      <li><a href="bolest_v_krku_angina">Bolest v krku, angína</a>, problémy s ušima, nosem a <a href="ryma_a_smrkani">rýma</a> budou vyšetřeny na oddělení ORL.</li>
      <li>Projevy <a href="zanet">zánětu</a>, <a href="kasel_a_typy_kasle">kašel</a>, <a href="bolesti_v_zadech_houser">bolest v zádech</a>, <a href="teplota">teplota</a>, <a href="chripka">chřipka</a>, <a href="funkcni_poruchy_traveni">zvracení a průjmy</a> budou vyšetřeny u příslušného praktického lékaře.</li>
      <li><a href="zanet_mocoveho_mechyre">Zánět močového měchýře</a>, <a href="prostata">zvětšená prostata</a> a ostatní urologické problémy ošetřuje urolog.</li>
      <li>Nebolestivé různě barevné změny kůže, <a href="plisne_kuze">rozpraskané paty</a>, zhrubělé vysoké nehty ošetřuje dermatolog – lékař na kožním oddělení.</li>
    </ul>
    <p class="important">Jedná se o problémy, které je nejlépe vyšetřit následující pracovní den dopoledne. V pohotovostní službě totiž <strong>nelze věnovat pacientovi maximální péči</strong> včetně kompletního laboratorního vyšetření.</p>
    <p>Je dobré dlouho neodkládat vyšetření pro potíže, které pacienta obtěžují nebo zneklidňují. <a href="nezhoubny_nebo_zhoubny_nador">Strach z rakoviny</a> vede bohužel mnohdy k nesmyslnému a nebezpečnému odkládání lékařského vyšetření s fatálními následky.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>V čem spočívá technická první pomoc?</li>
      <li>Za jak dlouho může člověk vykrvácet z přerušené stehenní tepny?</li>
      <li>Proč při bolestech břicha nesmí pacient brát léky proti bolesti, jíst ani pít?</li>
      <li>Na jakém oddělení bude ošetřeno krvavé poranění nosu?</li>
      <li>Proč není dobré dávat přednost pohotovostnímu ošetření u onemocnění, které snese odklad do následujícího pracovního dne?</li>
    </ol>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>  
</body>
