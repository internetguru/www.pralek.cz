<?xml version="1.0" encoding="utf-8"?>
<body data-type="article" data-image="/files/preview/koutek/iktus/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="iktus" short="Cévní mozková příhoda" ctime="2008-07-05" mtime="2008-07-05">Cévní mozková příhoda neboli iktus či mrtvice</h>
  <desc kw="cévy, mozek-nervy, poruchy vědomí, neúrazové, prevence, srdce">Záludnost cévní mozkové příhody spočívá v nenápadnosti jejího nástupu a v jejím pozvolném a nebolestivém rozvoji.</desc>
  <p>Mozková mrtvice neboli cévní mozková příhoda (CMP), iktus či mozkový infarkt je způsobena:</p>
  <ul>
    <li>nedokrvením části mozku z důvodu <a href="cholesterol">zúžení nebo ucpání cév</a> vyživujících mozek, nebo se jedná o</li>
    <li>prokrvácením části mozku z důvodu prasknutí nemocné cévy.</li>
  </ul>
  <p>Do mozku přitéká krev čtyřmi tepnami, které jsou vzájemně propojeny. Proto se <a href="koureni_cigaret">částečné zmenšení průtoku</a> některé z nich nemusí projevit. Ostatní ji mohou do určité míry nahradit.</p>
  <p>V případě pokročilejšího nebo náhle vzniklého stavu zhoršení prokrvení části mozku se projeví některé známky mozkové mrtvice. Na rozdíl od <a href="srdecni_infarkt">infarktu srdečního</a> <strong>mozková mrtvice vůbec nebolí</strong>. Proto bývají její příznaky bohužel podceňovány a následky pak tragické.</p>
  <section>
    <h id="nejcastejsi_projevy_cevni_mozkove_prihody">Nejčastější projevy cévní mozkové příhody</h>
    <desc>n/a</desc>
    <ul>
      <li>Slabost končetiny – neschopnost unést v postižené ruce drobný předmět, který se zdá být velmi těžký, postižená noha je nejistá při chůzi, podlamuje se.</li>
      <li>Porucha mluvení – nemocný se obtížně vyjadřuje, často i sám vnímá, že se mu nedaří normálně mluvit.</li>
      <li>Bývá pokleslý koutek úst.</li>
      <li>Často nevýrazné projevy samovolně ustoupí a s odstupem hodin se znovu vrátí – tentokrát závažnější.</li>
      <li>V případě současně <a href="krevni_tlak">vysokého krevního tlaku</a> se tento může nepříjemně projevovat (bušení v hlavě, bolest nebo točení hlavy, opocení, slabost, <a href="funkcni_poruchy_traveni">nevolnost nebo i zvracení</a>).</li>
      <li>V případě závažnějšího postižení vzniká nemožnost pohybu postiženou končetinou, neschopnost mluvit nebo dokonce <a href="resuscitace-ozivovani">porucha vědomí až bezvědomí</a>.</li>
    </ul>
    <p>Stejné příznaky mohou doprovázet jak neúrazové tak <a href="subduralni_hematom">úrazové krvácení do mozku</a>.</p>
    <p class="important">Brnění nebo poruchy čití mohou sice doprovázet CMP, ale mnohem častěji vzniknou pouhým přeležením paže! Hlubokým spánkem na paži v nevhodné poloze se otlačí nebo natáhne nervový svazek nebo nerv. Při probuzení je končetina jako cizí, necitlivá, studená, nelze jí aktivně pohnout. Stav se během několika minut sám upraví.</p>
    <h id="nasledky_po_mozkove_mrtvici">Následky po mozkové mrtvici</h>
    <desc>n/a</desc>
    <p>Trvalá <strong>porucha hybnosti</strong> postižených končetin různého stupně a <strong>změněná povaha</strong> bývají nejčastější následky po CMP.</p>
    <p>Postižená část mozku přestala fungovat a její funkci se snaží nahradit ostatní části mozku, impulsy si hledají jiné (náhradní) dráhy. Proces je dlouhodobý, rehabilitace velmi náročná pro postiženého i pro jeho blízké.</p>
    <p>Jestliže se podaří správně rozpoznat první příznaky CMP a včas (hodiny i minuty) <a href="nalehavost_lekarskeho_vysetreni">vyhledat lékařskou pomoc</a>, často se může podařit obnovit prokrvení mozku dříve, než se plně vyvine chorobné ložisko. Mozková mrtvice v ideálním případě vůbec nevznikne nebo s následky minimálními ve srovnání s průběhem bez léčebného ovlivnění.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>V čem spočívá záludnost mozkové mrtvice?</li>
      <li>Proč je třeba pospíchat s vyhledáním lékařské pomoci při podezření na mozkovou mrtvici?</li>
      <li>Jaké jsou nejčastější projevy mozkové mrtvice?</li>
      <li>Proč mohou projevy mrtvice dočasně samovolně ustoupit a následně se znovu projevit?</li>
    </ol>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>
</body>