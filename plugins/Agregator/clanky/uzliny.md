
{data-fbcommentid="1859898944142468" data-type="article" data-image="/files/preview/koutek/lymfaticke_uzliny/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-01-20" mtime="2020-08-29" data-top="996" author="Jaroslav Pavelka" id="uzliny" short="Uzliny"}

# Zvětšené lymfatické uzliny

<!-- generated attribute kw by user_updatekw.sh on 2021-12-06, do not edit -->

{kw="uzliny, kůže-podkoží, krev, teplota, boulička, zánět, nádory, cévy"}

Normální lymfatické uzliny nejsou bolestivé ani hmatné. Zvětšení nebo bolestivost uzliny má vždy svůj důvod, po kterém je třeba pátrat. Nejčastěji se jedná o zánět, bohužel někdy i o nádor.

[Krevním oběhem][1] putuje v krevní plazmě směs krvinek a krevních destiček. Tepnami teče krev k cílovým orgánům a žílami zpět k srdci. Během předávání kyslíku a živin ve vlásečnici (přechod mezi tepnou a žílou) se plazma dostává do mezibuněčného prostoru. V případě setkání s většími částečkami, drobnými nečistotami, volnými buňkami nebo [produkty zánětu][2] se plazma do srdce nevrací žilním systémem, ale cévním systémem lymfatickým (mízním).

Lymfa je viditelná například v případě [velmi povrchní oděrky][3], kdy nezačne z kůže krvácení, ale vyroní se pouze nažloutlá tekutina, která posléze zaschne v nažloutlý nekrvavý strup.

{class="important"}

Lymfatické cévy jsou přerušeny uzlinami. Mízní uzliny jsou jakási sítka, která z lymfy vychytávají všechny nežádoucí částečky a buňky, aby se nedostaly do krevního oběhu.

V lymfatických uzlinách jsou [některé mikroorganizmy][4] zničeny, některé mohou lymfatickou cévou pronikat k následující uzlině. Nečistoty jsou v uzlinách uloženy natrvalo. Podle příčiny se zvětšená uzlina [po ústupu zánětu][5] znovu zmenší nebo zůstane dlouhodobě zvětšená. **Při postižení nádorem uzlina dlouhodobě narůstá.**

{id="zmenene\_lymfaticke\_uzliny"}

## Zvětšené, bolestivé a jinak změněné lymfatické uzliny

Normální lymfatické uzliny jsou drobné a nejsou ani hmatné ani bolestivé ani viditelné. Mění se v případě výskytu nějakého problému ve _spádové oblasti_. To je oblast, odkud do dané uzliny přitéká lymfa.

[Uzliny se mohou zvětšit][6] do velikosti hrachu až fazole, mohou být hmatné, viditelné a bolestivé. Důvodem zvětšení uzlin bývá zánět, pohmoždění nebo nádor ve spádové oblasti. [Podle stádia zánětu][7] jsou zvětšené uzliny bolestivé nebo nebolestivé:

  * Čerstvě vzniklý neboli akutní zánět způsobuje _bolestivé_ zvětšení uzliny.
  * Dlouhodobý neboli chronický zánět způsobuje dlouhodobé _nebolestivé_ zvětšení uzlin.

Příklady zvětšení lymfatických uzlin:

  * Nadměrná zátěž dolních končetin u mladých lidí často vede ke **zvětšení a bolestivosti tříselných uzlin**. Vzniklou bolestivou [bouličku je nutno odlišit od kýly][8].
  * [Zánět nehtového lůžka][9], oděrky prstů nebo pat mohou způsobit **bolestivé zvětšení uzlin v zákolenní jamce nebo v tříslech**.
  * Dlouhodobé oděrky nebo plísně nohou zapříčiní **nebolestivé zvětšení tříselných uzlin**.
  * Stejně tak dojde ke **zvětšení uzlin na horní končetině** v loketní jamce nebo v podpaží (zánět, oděrka, namožení).
  * _Prudký_ zánět na končetině s horečkou může způsobit **rudý horký viditelný pruh od místa zánětu směrem k trupu s bolestivou uzlinou na konci**. Jedná se o zánět lymfatické cévy, která se změnila a stala se viditelnou a bolestivou. Tento stav bývá laicky nesprávně označován jako [otrava krve][10].
  * Zánět nebo nádor ve stěně hrudníku nebo v prsu rovněž způsobí **zvětšení uzlin v podpaží** (stejná spádová oblast jako pro horní končetinu).
  * **Zvětšení uzliny na přední straně krku a nad klíční kostí** svědčí pro onemocnění v krku nebo v hrudníku.
  * [Bolesti v krku][2], zánět v dutině ústní nebo zánět zubu způsobí **zvětšení podčelistních uzlin**.
  * **Zvětšené uzliny za uchem nebo vzadu na krku** mohou být při problému ve kštici (vlasatá část hlavy) nebo v uchu.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. K čemu slouží mízní cévy?
  2. K čemu slouží mízní uzliny?
  3. Za jakých podmínek je zvětšená uzlina bolestivá a kdy nebolestivá??
  4. Co bývá nejčastější příčinou zvětšení podčelistních uzlin?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: krevni_tlak
 [2]: angina
 [3]: odreniny_neboli_oderky
 [4]: bakterie
 [5]: vyvoj_zanetu
 [6]: mytus_o_rakovine
 [7]: stadia_zanetu
 [8]: kyla
 [9]: zarustajici_nehty
 [10]: panaricium

