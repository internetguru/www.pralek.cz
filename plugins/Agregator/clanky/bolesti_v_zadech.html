<?xml version="1.0" encoding="utf-8"?>
<body data-fbcommentid="1859857374146625" data-type="article" data-image="/files/preview/koutek/bolesti_v_zadech_houser/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-11-20" mtime="2020-08-04" data-top="957" author="Jaroslav Pavelka" id="bolesti_v_zadech" short="Bolesti v zádech">
    Příčiny a léčba bolestí v zádech
  </h>
  <desc kw="pohyb, rehabilitace, neúrazové, úraz, prochlazení, prevence">
    Je přímá souvislost mezi bolestmi v zádech, nepřiměřenou fyzickou aktivitou, zpocením a následným prochlazením zad a to nejčastěji v oblasti bederní nebo krční páteře.
  </desc>
  <p>
    Páteř je oporou těla. Aby dobře plnila svou funkci, musí být přiměřeně <strong>pevná, ohebná a pružná</strong>. Obratle, z nichž se páteř skládá, si můžeme představit jako komín postavený z hracích kostek. Obratle jsou spojeny <a href="artroza">mnoha klouby</a>, vazy a svaly. Zvláštní pozornost zasluhuje velmi zatěžovaný kloub mezi páteří a pánví, tzv. <em>SI skloubení</em>.
  </p>
  <p class="important">
    Aby byla zachována <strong>pevnost páteře</strong>, musí být obratle, stejně jako stavební kameny, pevné a musí obsahovat dostatek vápníku.
  </p>
  <p>
    Největší nápor na pevnost obratlů bývá při pádu na zadek se současným předklonem; <a href="starecke_zlomeniny">obratel se může tlakem sousedních obratlů zbortit</a>. Pevné vazy brání posunu obratů mezi sebou a zajišťují normální dvojesovité prohnutí páteře.
  </p>
  <p>
    Vazy musí mít určitou přiměřenou vůli, aby byla umožněna <strong>ohebnost páteře</strong> všemi směry. Nejvolnější je krční páteř, pak bederní, nejméně volná je hrudní, křížové obratle jsou dokonce pevně srostlé v křížovou kost, na ni navazuje kostrč. Hybnost páteře je zajištěna příčně pruhovaným (hlavně zádovým) svalstvem.
  </p>
  <p>
    <strong>Pružnost páteře</strong> zajišťují meziobratlové destičky (disky). Pevné obratle mají na sousedních stranách konvexní prohnutí a vzniklý čočkovitý prostor je vyplněn pružnou meziobratlovou destičkou, která je složena z několika vrstev (podobně jako cibule). Proto je páteř stlačitelná a roztažitelná. Dospělý člověk je po zátěži (večer) o 1 až 2 cm nižší než po odpočinku vleže (ráno).
  </p>
  <p class="important">
    Součinnost popsaných komponent umožňuje správnou a bezbolestnou funkci páteře.
  </p>
  <section>
    <h id="co_a_proc_boli">
      Co a proč bolí
    </h>
    <desc>
      n/a
    </desc>
    <p>
      Ve stavbě páteře mohou vzniknout následující problémy:
    </p>
    <ul>
      <li>deformita vrozená nebo získaná (velmi často), například <a href="akutni_torticollis">strnutí šíje</a>,
      </li>
      <li>přetížení části páteře, například nezvyklou prací, pádem, sportem, prudkým pohybem, spánkem v nevhodné poloze a dlouhodobým pobytem v nepřirozené poloze,
      </li>
      <li>přílišné uvolnění vazů,
      </li>
      <li>
        <a href="zlomeniny">zborcení těla obratle</a> (zároveň s rozvolněním vazů),
      </li>
      <li>kostěné výrůstky v přetěžovaných místech <a href="onemocneni_slach">úponů svalů a vazů ke kosti</a>,
      </li>
      <li>podráždění, prochlazení, rozvolnění nebo přetížení SI skloubení.
      </li>
    </ul>
    <p>
      V případě takového onemocnění kloubů a vazů přebírá jejich funkci (udržet polohu těla) svalový korzet. Nahrazuje však jejich funkci pouze částečně nebo krátkodobě. Brzy se objevují v přetížených svalech bolestivé zatvrdliny, tzv. <em>svalové kontraktury</em>.
    </p>
    <p>
      Jestliže je kontrakturou utlačován z páteře vystupující nerv, bolest vyzařuje tím směrem, kam tento nerv vede – <em>kořenové bolesti</em>. Úplné bolestivé ztuhlosti části pateře s nemožností pohybu se říká houser.
    </p>
    <p class="important">
      Zhoršováním stavu může dojít až k <strong>výhřezu meziobratlového disku</strong> směrem do páteřního kanálu a tím k útlaku míchy se závažnými důsledky.
    </p>
    <p>
      Bolestivé jsou přetěžované úpony svalů a vazů ke kostem. Další častá příčina bolestí v kříži s vyzařováním do kyčle nebo do stehna spočívá v <em>onemocnění SI skloubení</em>.
    </p>
    <h id="co_delat_proti_bolestem_v_zadech">
      Co dělat proti bolestem v zádech
    </h>
    <desc>
      Bolesti v zádech začínají již v dětském věku. Vyskytují se u lidí cvičících i lenošících, u sportovců, počítačových nadšenců, u obézních i hubených. Nejvíce potíží mívají lidé v dospělosti, ve stáří bolesti v zádech většinou samovolně ustupují.
    </desc>
    <p>
      Existuje několik zásad, jak zmírnit bolesti v zádech:
    </p>
    <ul>
      <li>Zatěžování páteře musí být přiměřené a pravidelné (nikoli nárazové).
      </li>
      <li>Po větší zátěži má následovat hodnotný (třeba aktivní) odpočinek.
      </li>
      <li>Vzniklou bolest v zádech neřešit ihned lékem proti bolesti (bolest je upozorněním, že je něco v nepořádku), ale snažit se páteř <strong>vyhřát suchým teplem a rozhýbat</strong>.
      </li>
      <li>
        <a href="analgetika">Lék proti bolesti</a> si vzít až v případě delšího přetrvávání potíží, a to ne na práci, ale až k odpočinku. Nejlépe tedy na noc a začít spíše slabšími. Žádný lék páteř nevyléčí, žádný není nejlepší nebo nejhorší, ani ten, který někomu jinému pomohl.
      </li>
      <li>Zajistit klidný a pohodlný spánek (třeba s lékem proti bolesti) na kvalitní matraci.
      </li>
      <li>Bránit se propocení a následnému prochlazení. Týká se hlavně bederní a krční páteře. V případě propocení se převléknout.
      </li>
      <li>K jednostranné zátěži střídat strany (prostřídat končetiny).
      </li>
    </ul>
    <p>
      Rehabilitace (masáže, trakce) a fyzikální terapie jsou příjemné, a nepochybně ovlivní bolavou páteř blahodárně. Příčinu potíží však neodstraní (nevyléčí) a bolest většinou pouze přemístí.
    </p>
    <p>
      Dlouhodobé potíže s páteří vedou vždy k narušení psychiky, je vhodné vyhledat psychologa nebo lépe psychiatra. V případě dlouhodobých problémů nebo náhle vzniklých prudkých bolestí a potíží je třeba <a href="nalehavost_vysetreni">vyhledat lékaře</a> a po vyšetření se podrobit doporučenému léčebnému postupu.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Proč je dospělý člověk vyšší ráno než večer?
      </li>
      <li>Jaké jsou nejčastější důvody přetížení části páteře?
      </li>
      <li>Co přejímá funkci páteře v případě jejího onemocnění?
      </li>
      <li>Co je svalová kontraktura?
      </li>
      <li>Co meziobratlová destička (disk) a jakou má funkci?
      </li>
      <li>Při bolestech v zádech pomůže suché nebo vlhké teplo?
      </li>
      <li>Proč je pohodlný a bezbolestný spánek jednou ze zásad zmírnění bolestí v zádech?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
