
{data-fbcommentid="1859892824143080" data-type="article" data-image="/files/preview/koutek/leky\_proti\_bolesti/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-03-28" mtime="2010-03-28" data-top="964" author="Jaroslav Pavelka" authorid="jaroslav\_pavelka" id="leky\_proti_bolesti" short="Léky proti bolesti"}

# Léky proti bolesti neboli analgetika

<!-- generated attribute kw by user_updatekw.sh on 2020-09-18, do not edit -->

{kw="neúrazové, prevence, úraz, pohyb, břicho"}

Je mnoho léků proti bolesti a v moderních preparátech jsou různě kombinovány. Jednotlivé firmy vyrábí tytéž léky pod různými názvy. Pro laika je těžké se v nabídce léků zorientovat. Vždy je správné, poradit se o vhodném léku proti bolesti se svým lékařem nebo lékárníkem.

Člověk trpící bolestí hledá jakoukoli pomoc; nejlépe ve formě léku proti bolesti _(analgetika)_. Bolest není na světě za trest. **Bolest je upozorněním a příznakem toho, že je něco v nepořádku.** Každá bolest má tedy svou příčinu.

{id="uzivani\_leku\_proti_bolesti"}

## Užívání léků proti bolesti

n/a

  1. V případě bolesti je třeba [nejprve najít příčinu][1]. Je-li možné odstranit příčinu bolesti, pak je to prvořadý úkol lékaře.
  2. Léky proti bolesti je dobré brát až v případě známé příčiny a nemožnosti jejího odstranění. U některých nemocí je odstranění bolesti bohužel jedinou možností, jak pacientovi pomoci.

**Léky proti bolesti působí obecně**, nikoli „léky proti bolesti něčeho konkrétního“. Některé léky jsou však určeny převážně proti křečovitým bolestem hladkého svalstva (například menstruačním nebo [proti kolikám][2]). Jiné léky působí [proti bolestem kloubů][3] a kosterních svalů (samozřejmě včetně [bolesti páteře][4]).

Některé zvláštní bolestivé nemoci vyžadují zcela zvláštní léky (například [migréna][1]).

{class="important"}

Vždy je třeba si vzít co nejméně léku; jen tolik, aby bolest utlumil. Bolest není nutné (a často ani možné) zcela odstranit.

{id="druhy\_leku\_proti_bolesti"}

## Druhy léků proti bolesti

n/a

Jednotlivé léky každé skupiny jsou od různých výrobců k dostání pod různými názvy, ačkoli jsou chemicky naprosto identické. Lékárník vždy (na rozdíl od sousedky nebo zavádějící reklamy) umí doporučit vhodný lék, mnohdy levnější nebo dokonce hrazený pojišťovnou.

  * Výborným **lékem první volby** proti bolesti je Acylpyrin / Aspirin nebo nedráždivý Anopyrin _(kyselina acetylsalicylová)_. 
      * Působí proti teplotě a proti jakékoli bolesti.
      * Nemá žádné negativní vedlejší účinky.
      * Mírně ředí krev; tato vlastnost se využívá k léčení a prevenci některých nemocí (například [po infarktu][5]).
  * Oblíbenými a dobrými léky proti bolesti jsou Algifen, Neoalgin, No-spa _(spasmolytika)_. 
      * Ve [formě kapek][6] je lze výborně dávkovat; snadněji než dělit tablety.
      * Jsou určeny především k [tlumení kolikovitých bolestí][2].
      * Vedlejší účinky jsou minimální.
  * Paracetamol / Paralen je dalším výborným lékem [proti bolesti a teplotě][7]. 
      * Pro téměř zanedbatelné vedlejší účinky je podáván s oblibou i dětem.
  * Dalším lékem proti bolesti je Ibalgin / Ibuprofen / Apoibuprofen, u starších lidí oblíbený pod názvem Brufen. 
      * Působí proti bolesti a proti zánětům.
      * Jeho vedlejší účinky nejsou příliš škodlivé, není-li užíván dlouhodobě.
  * Lék Tramal / Tramadol je dobré užívat až po konzultaci s lékařem. 
      * Má silnější protibolestivý efekt, ovšem již za cenu větších negativních vedlejších účinků.
  * Široká řada moderních léků proti bolesti (často známých z reklam). 
      * Většinou se jedná o kombinace výše uvedených léků.
      * Nejsou obecně lepší nebo horší než ostatní léky proti bolesti. Vždy někomu výborně pomohou, někomu ne a někomu dokonce ublíží (např. [alergická reakce][8], která je pravděpodobnější právě při kombinování léků).
      * Jsou cenově vždy méně výhodné.
  * Na konci řady léků proti bolesti jsou opiáty _(fentanyl, dolzin, morfin)_. 
      * Zcela zbaví pacienta bolestí ale **vedlejší účinky jsou velmi výrazné**.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. K čemu slouží živému organizmu bolest?
  2. Proč je třeba před nasazením léků proti bolesti hledat její příčinu?
  3. Proč je správné si vzít co nejméně léků proti bolesti?
  4. V čem je užívání aspirinu výhodnější než užívání jiných léků proti bolesti?
  5. Jaký je rozdíl mezi léky známými z reklam a ostatními léky proti bolesti?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: bolest_hlavy_migrena
 [2]: mocove_kameny
 [3]: artroza
 [4]: bolesti_v_zadech_houser
 [5]: srdecni_infarkt
 [6]: lekove_formy
 [7]: teplota
 [8]: imunita

