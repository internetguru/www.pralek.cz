
{data-fbcommentid="1859852074147155" data-type="article" data-image="/files/preview/koutek/antibiotika/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-05-14" mtime="2020-08-04" author="Jaroslav Pavelka" authorid="jaroslav_pavelka" id="antibiotika" short="Antibiotika"}

# Proč nelze mít svá oblíbená antibiotika

<!-- generated attribute kw by user_updatekw.sh on 2020-09-18, do not edit -->

{kw="zánět, imunita, mikroorganizmy, teplota, angína, alergie, prevence, moč"}

Nežádoucí [bakterie][1] jsou v lidském těle likvidovány bílými krvinkami. Antibiotika mohou bílým krvinkám pomoci, pokud bakterie dočasně vítězí. To se projevuje [rozvojem zánětu][2].

Rozvoj [zánětlivého onemocnění][2] s celkovými a místními příznaky je důvodem k lékařskému vyšetření a nasazení antibiotik. Jestliže není [imunitní systém dostatečně připraven][3], mohou dočasně vítězit bakterie. Pak se vyvíjejí místní i celkové příznaky zánětlivého onemocnění jako např. [angína][4]. Podle stupně a závažnosti těchto příznaků **lékař nasadí vhodná antibiotika**.

Vždy je výhodou, vyhledat **svého praktického lékaře**, který pacienta dobře zná na rozdíl od cizího lékaře na pohotovosti. Ten vždy nejlépe posoudí závažnost onemocnění a jeho souvislost s celkovým zdravotním stavem pacienta. Zohlední přitom ostatní dlouhodobé nemoci, [stav imunity][5], předchozí užívání antibiotik, eventuální [alergie][6], vlivy prostředí a dokáže nejlépe předvídat reakci na léky.

{id="proc\_ruzne\_druhy_antibiotik"}

## Proč různé druhy antibiotik

S objevem penicilínu jako prvního známého antibiotika nastala **éra vzájemného působení bakterií a antibiotik**. Penicilín bakterie neničí, ale znemožňuje jejich množení. Nenarůstá-li tedy po nasazení penicilínu množství útočících bakterií, jsou bílé krvinky snáze schopny stávající útočníky zlikvidovat.

{class="important"}

Část bakterií se však dokáže adaptovat a pomnožit se v pro ně jedovatém penicilínovém prostředí. Tuto odolnost uloží do své genetické informace a **potomci těchto bakterií budou navždy proti tomuto typu penicilínu odolní** (rezistentní).

Chorobu způsobenou takto adaptovaným druhem bakterií již nelze léčit stejným penicilínem. Může jít o tutéž zánětlivou nemoc nebo o zcela jinou jako je [angína][4], zápal plic, [zánět ledvin][7], [infekce močových cest][8], gynekologický zánět. Proto byl vyvinut jiný typ penicilínu, proti kterému se tento adaptovaný druh bakterií neuměl bránit.

Po zlikvidování celé kolonie bakterií nakonec vždy přežije několik takových, kterým se mutací obrana vydařila. Jejich pomnožením vznikají **nové kmeny bakterií odolné vůči novému typu penicilínu**. Následně byla objevena nová antibiotika, která nové bakterie přímo hubí. Tak stále vznikají další a další generace nových antibiotik a zároveň resistentních bakterií.

{class="important"}

Při závažných onemocněních mnohdy bývá nutné kombinovat různá antibiotika. Nedobráním doporučené dávky antibiotika se zvyšuje množství přežívajících bakterií a tím se podporuje vznik rezistentních bakteriálních kmenů vůči danému antibiotiku!

{id="kultivace\_a\_citlivost\_na\_antibiotika"}

## Kultivace a citlivost na antibiotika

Než lékař nasadí antibiotika pro zánětlivé onemocnění, provádí se **odběr biologického materiálu za účelem kultivace a citlivosti na antibiotika** (K+C). Umožní-li to podmínky a čas, provede se výtěr z nemocné tělní dutiny, nebo se odebere sekret z rány, moč nebo krev.

  1. Biologický materiál obsahující bakterie je uložen na živnou půdu do termostatu. Při teplotě 37 °C se zde bakterie velmi ochotně množí, probíhá tzv. kultivace. Bakteriální kmeny je pak možné určit a pojmenovat.
  2. Na ploše živné půdy jsou rozloženy vzorky různých antibiotik. Po 2 dnech je dobře vidět, která antibiotika proti kterým bakteriím působí, tzv. stupeň citlivosti na antibiotika. V místech působnosti antibiotika se bakterie nerozmnožily.

Jestliže není možnost provést vyšetření K+C v začátku onemocnění, **nasadí lékař antibiotika zkusmo** a doufá v jejich účinnost. Později se může doplnit K+C a dle výsledku antibiotika eventuálně změnit.

{id="preventivni\_podavani\_antibiotik"}

## Preventivní podávání antibiotik

Antibiotika nepůsobí proti virovým onemocněním, například proti chřipce nebo koronaviru. Přesto pacient za určitých podmínek při chřipce antibiotika od svého lékaře může dostat. Smyslem takového léčení je **předejít bakteriálním komplikacím** původně virového onemocnění. Například předejít vzniku zápalu plic jakožto komplikace chřipkového onemocnění.

Někteří lidé mají uměle sníženou imunitu (například po transplantaci orgánu). Pak je logické, že je nutné nasadit antibiotika při každém podezření na zánětlivou chorobu, ale i při prostém [vytržení zubu][1].

{id="negativni\_ucinky\_antibiotik"}

## Negativní účinky antibiotik

Užívání antibiotik napomáhá imunitnímu systému zlikvidovat příčinu zánětlivého onemocnění. Antibiotika však nepůsobí pouze proti původci onemocnění, ale **proti všem mikrobům v těle** citlivým na daný druh antibiotika. Tím narušují harmonickou rovnováhu a spolupráci obrovského množství mikroorganizmů v lidském těle.

Původní kmeny blahodárně působících bakterií bývají antibiotiky vyhubeny nebo oslabeny. Následně jsou nahrazeny **jinými bakteriálními kmeny s různými negativními projevy** (svědění až pálení sliznic, zažívací a trávicí potíže). Takto změněné prostředí umožní pomnožení kvasinek a plísní, které je špatně léčitelné.

{class="important"}

Opakované nadměrné užívání antibiotik vede k oslabení imunitního systému. Přibývá i alergických reakcí na antibiotika. Tomu se bohužel nelze zcela vyvarovat než předejitím nadměrného užívání antibiotik.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Za jakých podmínek je vhodné nasazení léčby antibiotiky?
  2. Proč je lépe vždy vyhledat svého lékaře než cizího?
  3. Proč se vyvíjejí nové druhy antibiotik?
  4. Proč je nutné antibiotika dobrat?
  5. Co znamená kultivace a citlivost na antibiotika?
  6. Kdy je vhodné podat antibiotika preventivně?
  7. V čem spočívají negativní účinky antibiotik?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: bakterie
 [2]: zanet
 [3]: jak_neonemocnet
 [4]: bolest_v_krku_angina
 [5]: imunita
 [6]: projevy_alergie
 [7]: mocove_kameny
 [8]: zanet_mocoveho_mechyre

