<?xml version="1.0" encoding="utf-8"?>
<body data-fbcommentid="1859918410807188" data-type="article" data-image="/files/preview/koutek/onemocneni_slach/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-01-14" mtime="2010-01-14" data-top="987" author="Jaroslav Pavelka" authorid="jaroslav_pavelka" id="onemocneni_slach" short="Onemocnění šlach">Onemocnění šlach: zánět šlach, gangliom, tenisový loket</h>
  <!-- generated attribute kw by user_updatekw.sh on 2020-07-16, do not edit -->
  <desc kw="pohyb, zánět, uzliny, neúrazové, mikroorganizmy, antibiotika">Neúměrná zátěž šlachy může způsobit potíže – nadměrnou tvorbu mazu nebo jeho nedostatek. Obojí je nutné léčit klidem. Oslabená nebo dlouhodobě nemocná šlacha se může při zátěži přetrhnout.</desc>
  <p>Šlacha je pevný vazivový pruh, který spojuje konec svalu s cílovým místem na kosti. Šlacha přenáší svalovou sílu na úpon příslušné kosti. Převážně v ohybech jsou šlachy uloženy ve šlachových pochvách, které obsahují přiměřené množství gelovité tekutiny. Ta působí jako mazivo pro šlachy. Stejné mazivo obsahuje i každý <a href="artroza">zdravý kloub</a>.</p>
  <p class="example">V prstech nejsou žádné svaly. Svaly ohýbačů a natahovačů prstů jsou uloženy v horních dvou třetinách předloktí. Od svalů vedou šlachy zbytkem předloktí, zápěstím, dlaní nebo hřbetem ruky až do jednotlivých prstů. Uchopením za horní část předloktí lze vyhmatat pohybující se svaly při aktivním pohybování prsty vyšetřované ruky.</p>
  <section>
    <h id="zanet_slach">Zánět šlach</h>
    <desc>n/a</desc>
    <p><a href="zanet">Zánět šlach</a> je onemocnění, které navazuje na jednotvárnou práci, <strong>dlouhodobě se opakující pohyby</strong>. Nejčastěji po práci s klávesnicí nebo s myší u počítače. Často se jedná o pilně trénující hráče na hudební nástroje a podobně.</p>
    <p>Zánět šlach se projevuje zvýšeným vstřebáváním (a tedy nedostatkem) kloubního mazu v pochvě. Původně namožené místo začíná bolet a při pohybu nemocnou šlachou v pochvě pacient vnímá vrzání a drásání. Šlacha pochvou pro nedostatek mazu neklouže ale <strong>bolestivě se dře o stěny</strong>.</p>
    <p>Jelikož se nejedná o <a href="bakterie">bakteriální onemocnění</a>, při léčbě <a href="antibiotika">nepomohou antibiotika</a>. Ve skutečnosti stačí <strong>zamezit pohybům, které onemocnění způsobily</strong>. Pokud pacient nedodrží léčebný režim, je možné přiložit fixaci (např. sádrovou), která patřičný pohyb fyzicky znemožní.</p>
    <h id="gangliom">Gangliom</h>
    <desc>n/a</desc>
    <p>Gangliom je bolestivá boulička <a href="lymfaticke_uzliny">podobně jako lymfatická uzlina</a> nebo <a href="nezhoubne_nadory">podobně jako nezhoubný nádor</a>. Vyskytuje se nejčastěji na zápěstí, hřbetu ruky, na bérci nebo na nártu nohy. Vzniká rovněž v souvislosti s přetížením některé šlachy nebo drobného kloubu zápěstí nebo nártu. Z důvodu zvýšené námahy se tvoří nadměrné množství mazu a ten se vtlačí do zvláštního nově vzniklého váčku. Váček je viditelný a hmatný pod kůží. V době vzniku bývá bolestivý, později bolest ustává.</p>
    <p>Stejně jako u zánětu šlach (nedostatek kloubního mazu) je v případě gangliomu (nadbytek kloubního mazu) potřeba <strong>zamezit pohybům, které onemocnění způsobily</strong>. Pokud pacient nedodrží léčebný režim, je možné gangliom:</p>
    <ul>
      <li>vypíchnout (napíchnou injekční jehlou a mazivovou hmotu odsát),</li>
      <li>
        mechanicky rozbít (rozmáčknout palcem nebo uhodit například hřbetem knihy), 
        <ul>
          <li>Tlakem pouzdro gangliomu praskne, tekutina se vylije do podkoží a gangliom zmizí.</li>
        </ul>
      </li>
      <li>odstranit celý operačně v místním nebo celkovém znecitlivění.</li>
      <li>
        Tvořící se bolestivý gangliom je možné zklidnit přiloženou dlahou. 
        <ul>
          <li>Zklidněním se gangliom může sám vstřebat.</li>
        </ul>
      </li>
    </ul>
    <p>Všechny zmíněné léčebné postupy mají stejně dobrý efekt. V případě návratu k činnosti, která ke vzniku gangliomu vedla, dojde dříve nebo později k opětovnému vzniku gangliomu – <em>recidiva</em>.</p>
    <h id="tenisovy_loket-epikondylitis">Tenisový loket – epikondylitis</h>
    <desc>n/a</desc>
    <p>Tenisový loket je zánětlivé onemocnění, při kterém bolí místo úponu šlachy ke kosti z důvodu nadměrné nebo dlouhodobé zátěže.</p>
    <p>Příčinou <em>epikondylitýdy</em> nebývá jen nadměrná zátěž při tenisu, ale i jakákoli jiný sport či namáhavá práce. Nejčastěji bývá postižena vnitřní nebo zevní strana lokte.</p>
    <p>Léčení tenisového loktu spočívá opět v omezení bolestivých pohybů nebo přiložením fixace. Někdy je nutné přistoupit k rentgernovým ozářkám nebo k operačnímu „přesazení“ vazivového úponu svalu ke kosti.</p>
    <h id="pretrzena_slacha">Přetržená šlacha</h>
    <desc>n/a</desc>
    <p>Nejčastěji dochází v zátěži k <strong>přetržení šlachy bicepsu</strong> (dlouhé hlavy dvouhlavého svalu pažního). Jedná se o málo závažný úraz. Nefunkční sval snadno brzy nahradí okolní zdravé svaly paže. Pouze dočasná deformita paže může někomu působit potíže.</p>
    <ol>
      <li>K léčení přetržené šlachy bicepsu postačí několik dnů klidu a následné rozcvičení. Deformita paže (stažený utržený sval) se časem vyrovná, utržený sval se totiž nečinností podstatně zmenší.</li>
      <li>Přetrženou šlachu je možno operačně sešít a sval se dostane na původní místo. To však vyžaduje určitou dobu klidu do zhojení šlachy (pevná šlacha se hojí 6 týdnů) a následné intenzivní rozcvičení (rehabilitaci) ramene.</li>
    </ol>
    <p>Naopak <strong>přetržení Achillovy šlachy je velmi závažný úraz</strong>, který se sám nezahojí. Přetržená šlacha velmi omezuje chůzi, znemožní <a href="natazeni_natrzeni_svalu">stoj na špičce nohy</a>.</p>
    <ol>
      <li>Léčením je pouze operační sešití šlachy s nutnou fixací do zhojení šlachy (6 týdnů) a následné rozcvičení (rehabilitace).</li>
    </ol>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jaké jsou projevy zánětu šlach?</li>
      <li>Jaké jsou možnosti léčení zánětu šlach?</li>
      <li>Jaké jsou příčiny vzniku gangliomu?</li>
      <li>Jaké jsou možnosti léčení gangliomu?</li>
      <li>Jakým sportem může být způsobeno onemocnění zvané tenisový loket?</li>
      <li>Proč je přetržení Achillovy šlachy o tolik závažnější nežli šlachy bicepsu?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
