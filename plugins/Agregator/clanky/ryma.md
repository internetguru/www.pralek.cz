
{data-fbcommentid="1859940654138297" data-type="article" data-image="/files/preview/koutek/ryma\_a\_smrkani/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-11-28" mtime="2020-06-16" author="Jaroslav Pavelka" authorid="jaroslav_pavelka" id="ryma" short="Rýma"}

# Rýma a smrkání, komplikace rýmy

<!-- generated attribute kw by user_updatekw.sh on 2020-09-22, do not edit -->

{kw="zánět, mikroorganizmy, děti, alergie, poranění"}

Rýma je zánět sliznice dutiny nosní a často i čelistní a čelní. Nekomplikovaná rýma bývá banální onemocnění. Podmínkou však je smrkání, či odsávání zahleněného nosu kojencům zvláštním nástrojem.

{class="important"}

Je velmi důležité **naučit dítě smrkat již v útlém věku**. Správné vyčištění dutin předejde nejen komplikacím vlastní rýmy, ale i zánětům středoušních dutin. Mezi nimi je přímé propojení.

Horní cesty dýchací (dutina nosní a hrtan, čelistní a čelní dutiny) slouží k vedení, mechanickému čištění, ohřívání a zvlhčování vdechovaného vzduchu. Při výdechu zde vzniká barva hlasu tvořeného hlasivkami.

Horní cesty dýchací jsou častým místem styku organizmu se zevní škodlivinou nebo s infekcí. V případě dobré kondice a imunity dokáže organizmus dlouho **odolávat [kapénkové infekci][1] i [prochlazení][2]** , někdy však podlehne. Nejčastěji organizmus [podléhá infekci v souvislosti s únavou a vyčerpáním][3]. 

Sliznice horních cest dýchacích je neustále bombardována různými **nečistotami z vdechovaného vzduchu**. Sliznice tyto nečistoty co nejvíce filtruje, aby co nejvíce uchránila plíce. Jedná se o aerosoly, prachové částice, [alergeny (pyly))][4] a různé [mikroorganizmy][5]. Stupeň znečištění vdechovaného vzduchu určuje náročnost procesu čištění.

Sekret nosní sliznice za normálních podmínek průběžně stéká do hrtanu a je následně polykán se slinami. V žaludku jsou nečistoty i s mikroorganizmy likvidovány.

{id="jak\_na\_rymu"}

## Jak na rýmu

[Pronikne-li infekce][6] do sliznice nosní dutiny, kde se pomnoží, začíná klasická rýma. V počátku dochází ke **zbytnění a pálení sliznice** (nemožnost dýchat nosem). Proti tomu [pomohou nosní kapky][7] k uvolnění nosní sliznice a horká koupel.

Ve sliznici probíhá [boj mezi mikroorganizmy a bílými krvinkami][8]. Krvinky posléze vítězí a zánět přechází do sekreční fáze. Nyní je třeba smrkat a již odřený nos zevně mazat jakoukoli příjemnou zklidňující mastí.

V další fázi je sekret hustý a sám nevytéká a **tehdy je vysmrkání velmi důležité**. Hromadící se sekret by mohl vést k uzavření a zánětu vedlejších dutin (čelistní a čelní) a způsobit tak velmi nepříjemnou komplikaci. Rovněž pomohou léky k uvolnění nosní sliznice. Jsou to tytéž léky, které [uvolňují průdušky při vlhkém kašli][9].

Nekomplikovaná **rýma by měla do týdne ustoupit**. Teprve v opačném případě je vhodné vyhledat odborného lékaře k odvrácení hrozících komplikací a chronické rýmy.

{id="senna_ryma"}

## Senná rýma

Na rozdíl od běžné rýmy ve sliznici nosní nebojují v případě senné rýmy bílé krvinky proti mikroorganizmům, ale [proti alergenům][8] (nejčastěji vdechnutá zrnka pylu). Výsledkem tohoto boje bývá **hojná řídká sekrece z nosu**, kterou má smysl pouze průběžně utírat (nikoliv násilně smrkat).

Zároveň v zarudlých a alergenem podrážděných spojivkových vacích (pod očními víčky) se zvyšuje sekrece slz, které stékají slzným kanálkem do nosní dutiny. Pomůže vyvarovat se pobytu v alergizujícím prostředí a brát léky sloužící k oslabení alergické reakce.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaká je funkce horních dýchacích cest?
  2. Co způsobí dýchání nadměrně znečištěného vzduchu?
  3. Jaká je nejčastější komplikace rýmy?
  4. Co je senná rýma a jak proti ní bojovat?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: chripka
 [2]: teplota
 [3]: jak_neonemocnet
 [4]: alergie
 [5]: bakterie
 [6]: stadia_zanetu
 [7]: leky
 [8]: imunita
 [9]: kasel

