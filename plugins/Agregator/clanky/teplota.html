<?xml version="1.0" encoding="utf-8"?>
<body data-fbcommentid="1859950917470604" data-top="8" data-type="article" data-image="/files/preview/koutek/teplota/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-10-02" mtime="2008-10-02" author="Jaroslav Pavelka" authorid="jaroslav_pavelka" id="teplota" short="Tělesná teplota">Normální tělesná teplota, podchlazení, horečka</h>
  <!-- generated attribute kw by user_udpatekw.sh on 2020-02-26, do not edit -->
  <desc kw="teplota, prochlazení, přehřátí, pocení, nevolnost, prevence, tekutiny, mikroorganizmy">Tělesná teplota se mění podle fyzické aktivity organizmu. Stoupá nebo klesá vlivem zevního prostředí a stoupá při některých onemocněních.</desc>
  <p>Hodnotu tělesné teploty řídí zvláštní centrum uložené v mozku. U zdravého člověka bývá tělesná teplota na čele 36–37 °C, v podpaží 35–37 °C, v konečníku 36–38 °C.</p>
  <section>
    <h id="nebezpecne_podchlazeni">Nebezpečné podchlazení</h>
    <desc>n/a</desc>
    <p>Pokles teploty o více než 1 °C může ohrozit zdraví (nemoc z prochlazení). <strong>Organizmus se brání třesem</strong> a nutí nás do zvýšení tělesné aktivity. Pokles na ještě nižší hodnoty může ohrozit život (podchlazení organizmu při spánku, nejčastěji po požití alkoholu – spící opilý člověk si nemusí uvědomovat chlad) <a href="resuscitace-ozivovani">zpomalením a následně zástavou srdce</a>.</p>
    <h id="prehrati_organizmu">Přehřátí organizmu</h>
    <desc>n/a</desc>
    <p>Vzestup tělesné teploty následuje po fyzické aktivitě (při práci vzniká odpadní teplo, které musí organismus vyzářit do okolního prostředí). Při práci v horku nebo při nadměrném oblečení se musí odpařováním tekutiny (pocením) člověk zbavovat nadměrného tepla, aby nedošlo k přehřátí organizmu.</p>
    <p class="important"><span class="fas fa-exclamation-triangle">i</span>Podmínkou pro správně fungující termoregulaci je <a href="prijem_tekutin">dostatek tekutin</a>.</p>
    <p>Pobyt v horku, na slunci, nemožnost ochlazení organismu koupelí ve chladné vodě a nedostatek tekutin jistě povede k úpalu. Projeví se <a href="funkcni_poruchy_traveni">nevolností až zvracením</a>, <a href="bolest_hlavy_migrena">bolestí a točením hlavy</a>, celkovou slabostí. Takto přehřátý člověk potřebuje pobyt v chladné tmavé místnosti, chladné nápoje, chladnou sprchu, klid.</p>
    <p>Na přehřátí jsou <strong>náchylnější malé děti a staří lidé</strong>. Hůře si totiž uvědomují pocit žízně. Dlouhá cesta na dovolenou a následný pobyt v prohřátém a prosluněném letovisku nutí sledovat množství požitých tekutin. Nestačí jen voda. Je nutné <a href="prijem_tekutin">vodu kombinovat s ostatními nápoji</a> nejen sladkými a ovocnými, ale i slanými (polévky, minerálky).</p>
    <h id="horecka_a_horecnata_onemocneni">Horečka a horečnatá onemocnění</h>
    <desc>n/a</desc>
    <p>Většina běžných dětských nemocí a <a href="zanet">zánětlivých chorob dospělých</a> je provázena vzestupem tělesné teploty (horečnatá onemocnění). Začátky těchto nemocí bývají podobné – bolest hlavy, nechutenství, žaludeční nevolnost, celková slabost a zvýšená teplota.</p>
    <p>Tady je však zvýšená teplota obranou organizmu <a href="mikroorganizmy">proti mikroorganizmům</a> (bakteriím nebo virům) a <strong>není vhodné teplotu hned snižovat</strong>. První 2 až 3 dny bývají známky onemocnění obecné, teprve pak se projeví známky té které choroby.</p>
    <h id="vyvoj_horecnateho_onemocneni">Vývoj horečnatého onemocnění</h>
    <desc>n/a</desc>
    <p>Na počátku horečnatého onemocnění nemusí být vůbec zřejmé, zda půjde pouze o nekomplikovanou nemoc z prochlazení, nebo zda se jedná o počátek závažného (až smrtelného) onemocnění. Je vhodné, aby nemocný odpočíval, polehával, pil čaj s citronem. Vypotit se udělá nemocnému dobře. Teplotu v podpaží je vhodné udržovat do 38,5 °C pomocí zábalů nebo pomocí <a href="leky_proti_bolesti">léků proti teplotě</a>. V tomto případě <strong>teplota je jednou ze součástí boje</strong> proti choroboplodným zárodkům.</p>
    <p>Další vývoj příznaků onemocnění teprve ukáže o jakou mikrobiální nebo virovou nemoc se jedná. Jednotlivé příklady:</p>
    <ul>
      <li>postupná úleva a rychlý ústup potíží – lehká <a href="bolest_v_krku_angina">nemoc z prochlazení</a>,</li>
      <li>bolesti nad a pod očima a potíže při smrkání svědčí pro <a href="ryma_a_smrkani">zánět obličejových dutin</a>,</li>
      <li>nastupující bolest ucha svědčí pro zánět středouší nebo zubů,</li>
      <li><a href="bolest_v_krku_angina">bolest v krku a potíže při polykání ukazují na angínu</a>,</li>
      <li>bolest na průduškách a <a href="kasel_a_typy_kasle">kašel svědčí pro zánět průdušek</a>,</li>
      <li>nemožnost plného nádechu, zchvácenost a další zhoršování celkového stavu může ukazovat na zánět plic (laicky <em>zápal plic</em>),</li>
      <li>bolesti v bedrech, časté nebo obtížné močení nebo pálení při močení jsou <a href="mocove_kameny">příznaky infekce močových cest</a>,</li>
      <li>bolesti břicha, <a href="funkcni_poruchy_traveni">průjmy a zvracení</a> mohu ale nemusí být známkou infekce v zažívacím traktu; může se ale také jednat o náhlou příhodu břišní,</li>
      <li>bolest hlavy, zchvácenost, nemožnost hlavu předklonit – zánět mozkových obalů (mozkových plen nebo laicky mozkových blan) nebo mozku (např. <a href="prisate_kliste">klíšťový zánět mozku</a>),</li>
      <li>bolesti v krku, kloubů, svalů, hlavy, dráždivý kašel, zchvácenost může <a href="chripka">ukazovat na chřipku</a>,</li>
      <li>u běžných dětských nemocí se nejčastěji až podle vyrážky určí správná diagnóza,</li>
      <li>při velmi vysoké teplotě mohou u dítěte vzniknout křeče z teploty (febrilní křeče) s poruchou dýchání,</li>
      <li>prudký dramatický rychle nastupující stav se zchváceností a vysokou teplotou a skvrnami na kůži se známkami prokrvácení může svědčit pro meningokokovou infekci.</li>
    </ul>
    <h id="meningokokova_infekce">Meningokoková infekce</h>
    <desc>n/a</desc>
    <p>Obávaný <a href="mikroorganizmy">meningokok je mikroorganizmus</a>, který se běžně vyskytuje v lidské populaci stejně jako nepřeberné množství jiných podivně pojmenovaných bakterií. Bakterie se dělí na ty, které nikdy nezpůsobí lidem onemocnění, naopak jsou nutné k normálnímu fungování lidského těla a na ty, které někdy zapříčiní chorobu.</p>
    <p class="important"><span class="fas fa-exclamation-triangle">i</span>Závažnost a průběh onemocnění jsou dány spíše připraveností člověka (imunitou a celkovým stavem) než záludností a nebezpečností bakterie.</p>
    <p>Meningokokové infekci bohužel nejčastěji podlehne malé dítě v době, kdy již nemá od matky dostatek protilátek (dostává je nitroděložně placentou a poporodně mateřským mlékem) a ještě nemá vytvořeny své <a href="imunita">vlastní protilátky</a>. Další skupinou lidí, kteří mohou podlehnout meningokokovi jsou adolescenti ve stavu vyčerpání a únavy (například po probdělé noci). Ostatní <strong>lidé při setkání s meningokokem nemusejí vůbec onemocnět</strong>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jaký člověk je nejvíce ohrožen fatálním prochlazením?</li>
      <li>Za jakých podmínek dojde k přehřátí organizmu?</li>
      <li>Proč je podmínkou správně fungující termoregulace dostatek tekutin?</li>
      <li>Jaké jsou projevy úpalu a jak proti němu bojovat?</li>
      <li>U kterých lidí dojde nejsnáze k přehřátí?</li>
      <li>Proč není vhodné hned srážet zvýšenou teplotu v začátku horečnatého onemocnění?</li>
      <li>Jak se projevuje meningokoková infekce a koho nejspíše postihne?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>
</body>