<?xml version="1.0" encoding="utf-8"?>
<body data-fbcommentid="1859950917470604" data-type="article" data-image="/files/preview/koutek/teplota/main.jpg" class="docinfo linklist" xml:lang="cs" ns="https://www.pralek.cz">
  <h data-top="999" ctime="2008-10-02" mtime="2008-10-02" author="Jaroslav Pavelka" authorid="jaroslav_pavelka" id="teplota" short="Tělesná teplota">Normální tělesná teplota, podchlazení, horečka</h>
  <desc kw="teplota, prochlazení, přehřátí, pocení, nevolnost, točení hlavy, tekutiny, mikroorganizmy">Tělesná teplota se mění podle fyzické aktivity organizmu. Stoupá nebo klesá vlivem zevního prostředí a stoupá při některých onemocněních.</desc>
  <p>Hodnotu tělesné teploty řídí zvláštní centrum uložené v mozku. U zdravého člověka bývá tělesná teplota na čele 36 až 37 °C, v podpaží 35 až 37 °C, v konečníku 36 až 38 °C.</p>
  <section>
    <h id="nebezpecne_podchlazeni">Nebezpečné podchlazení</h>
    <desc>Pokles teploty o více než 1 °C může ohrozit zdraví (nemoc z prochlazení). <strong>Organizmus se brání třesem</strong> a nutí nás do zvýšení tělesné aktivity.</desc>
    <p>Pokles na ještě nižší hodnoty může ohrozit život <a href="resuscitace-ozivovani">zpomalením a následně zástavou srdce</a>. Jedná se například o podchlazení organizmu při spánku, nejčastěji po požití alkoholu. Spící opilý člověk si nemusí uvědomovat chlad.</p>
    <h id="prehrati_organizmu">Přehřátí organizmu</h>
    <desc>S fyzickou aktivitou roste tělesná teplota, neboť při práci svalů vzniká odpadní teplo. Aby nedošlo k přehřátí organizmu, musí tělo předat vzniklé teplo sáláním do okolního prostředí. Při práci v horku nebo při nadměrném oblečení probíhá chlazení pocením.</desc>
    <p class="important">Podmínkou pro správně fungující termoregulaci je <a href="prijem_tekutin">dostatek tekutin</a>. Nestačí jen voda. Vodu je nutné <a href="prijem_tekutin">kombinovat s ostatními nápoji</a> nejen sladkými a ovocnými, ale i slanými (polévky, minerálky).</p>
    <p>Pobyt v horku, na slunci, nemožnost ochlazení organismu koupelí ve chladné vodě a nedostatek tekutin jistě povede k úpalu. Projeví se <a href="funkcni_poruchy_traveni">nevolností až zvracením</a>, <a href="bolest_hlavy_migrena">bolestí a točením hlavy</a> a celkovou slabostí. Takto přehřátý člověk potřebuje pobyt v chladné tmavé místnosti, chladné nápoje, chladnou sprchu a klid.</p>
    <p>Na přehřátí jsou <strong>náchylnější malé děti a staří lidé</strong>. Hůře si totiž uvědomují pocit žízně. Dlouhá cesta na dovolenou a následný pobyt v prohřátém a prosluněném letovisku nutí sledovat množství požitých tekutin.</p>
    <h id="horecka_a_horecnata_onemocneni">Horečka a horečnatá onemocnění</h>
    <desc>Většina běžných dětských nemocí a <a href="zanet">zánětlivých chorob dospělých</a> je provázena zvýšením tělesné teploty (horečnatá onemocnění). Začátky těchto nemocí bývají obdobné – bolest hlavy, nechutenství, žaludeční nevolnost, celková slabost a zvýšená teplota.</desc>
    <p>Tady je však zvýšená teplota <a href="imunita">obranou organizmu proti mikroorganizmům</a> (bakteriím nebo virům) a <strong>mírně zvýšenou teplotu není vhodné hned snižovat</strong>. První 2 až 3 dny bývají známky onemocnění obecně. Po této době se teprve projeví známky konkrétní choroby.</p>
    <h id="vyvoj_horecnateho_onemocneni">Vývoj horečnatého onemocnění</h>
    <desc>Na počátku horečnatého onemocnění nemusí být vůbec zřejmé, zda půjde pouze o nekomplikovanou nemoc z prochlazení, nebo zda se jedná o počátek závažného (až smrtelného) onemocnění.</desc>
    <p>Je vhodné, aby nemocný odpočíval, polehával, pil čaj s citronem. Vypotit se udělá nemocnému dobře. Teplotu v podpaží je vhodné udržovat do 38,5 °C pomocí zábalů nebo pomocí <a href="leky_proti_bolesti">léků proti teplotě</a>. V tomto případě <strong>je teplota jednou ze součástí boje</strong> proti choroboplodným zárodkům.</p>
    <p>Další vývoj příznaků onemocnění teprve ukáže o jakou mikrobiální nebo virovou nemoc se jedná.</p>
    <ul>
      <li>Postupná úleva a rychlý ústup potíží značí lehkou <a href="bolest_v_krku_angina">nemoc z prochlazení</a>.</li>
      <li>Bolesti nad a pod očima a potíže při smrkání svědčí pro <a href="ryma_a_smrkani">zánět obličejových dutin</a>.</li>
      <li>Nastupující bolest ucha svědčí pro zánět středouší nebo zubů.</li>
      <li><a href="bolest_v_krku_angina">Bolest v krku a potíže při polykání ukazují na angínu</a>.</li>
      <li>Bolest na průduškách a <a href="kasel_a_typy_kasle">kašel svědčí pro zánět průdušek</a>.</li>
      <li>Nemožnost plného nádechu, zchvácenost a další zhoršování celkového stavu může ukazovat na zánět plic (laicky <em>zápal plic</em>).</li>
      <li>Bolesti v bedrech, časté nebo obtížné močení nebo pálení při močení jsou <a href="mocove_kameny">příznaky infekce močových cest</a>.</li>
      <li>Bolesti břicha, <a href="funkcni_poruchy_traveni">průjmy a zvracení</a> mohu ale nemusí být známkou infekce v zažívacím traktu. Může se ale také jednat o náhlou příhodu břišní.</li>
      <li>Bolest hlavy, zchvácenost, nemožnost předklonit hlavu svědčí pro zánět mozkových obalů (mozkových plen nebo laicky mozkových blan) nebo pro zánět mozku (např. <a href="prisate_kliste">klíšťový zánět mozku</a>).</li>
      <li>Bolesti v krku, kloubů, svalů, hlavy, dráždivý kašel a zchvácenost může značit <a href="chripka">chřipku</a>.</li>
      <li>Prudký dramatický rychle nastupující stav se zchváceností a vysokou teplotou a skvrnami na kůži se známkami prokrvácení může svědčit pro meningokokovou infekci.</li>
    </ul>
    <p>U běžných dětských nemocí se nejčastěji určí správná diagnóza až podle vyrážky. Při velmi vysoké teplotě mohou u dítěte vzniknout křeče z teploty <em>(febrilní křeče)</em> s poruchou dýchání.</p>
    <h id="meningokokova_infekce">Meningokoková infekce</h>
    <desc>Obávaný meningokok je <a href="bakterie">mikroorganizmus</a>, který se běžně vyskytuje v lidské populaci stejně jako nepřeberné množství jiných podivně pojmenovaných bakterií. Bakterie se dělí na ty, které nikdy nezpůsobí lidem onemocnění, naopak jsou nutné k normálnímu fungování lidského těla a na ty, které někdy zapříčiní chorobu.</desc>
    <p class="important">Závažnost a průběh onemocnění jsou dány spíše <a href="jak_neonemocnet">připraveností organizmu</a> (imunitou a celkovým stavem) než záludností a nebezpečností bakterie.</p>
    <p>Meningokokové infekci bohužel nejčastěji podlehne malé dítě v době, kdy již nemá od matky dostatek protilátek (dostává je nitroděložně placentou a poporodně mateřským mlékem) a ještě nemá vytvořeny své <a href="imunita">vlastní protilátky</a>. Další skupinou lidí, kteří mohou podlehnout meningokokovi jsou adolescenti ve stavu vyčerpání a únavy (například po probdělé noci). Ostatní <strong>lidé při setkání s meningokokem nemusejí vůbec onemocnět</strong>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jaký člověk je nejvíce ohrožen fatálním prochlazením?</li>
      <li>Za jakých podmínek dojde k přehřátí organizmu?</li>
      <li>Proč je podmínkou správně fungující termoregulace dostatek tekutin?</li>
      <li>Jaké jsou projevy úpalu a jak proti němu bojovat?</li>
      <li>U kterých lidí dojde nejsnáze k přehřátí?</li>
      <li>Proč není vhodné hned srážet zvýšenou teplotu v začátku horečnatého onemocnění?</li>
      <li>Jak se projevuje meningokoková infekce a koho nejspíše postihne?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>