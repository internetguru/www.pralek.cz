<?xml version="1.0" encoding="utf-8"?>
<body data-fbcommentid="1859926900806339" data-type="article" data-image="/files/preview/koutek/penis-fimoza-obrizka/main.jpg" class="docinfo linklist" xml:lang="cs" ns="https://www.pralek.cz" lang="cs">
  <h ctime="2009-07-09" mtime="2009-07-09" data-top="954" author="Jaroslav Pavelka" id="pece_o_penis" short="Péče o penis">
    Péče o penis, hygiena chlapců, fimóza, obřízka
  </h>
  <desc kw="penis, moč, děti, hygiena, prevence, zánět, cukrovka, strach">
    Správná péče o penis již od útlého věku je podmínkou pro jeho zdravý vývoj. Zamezí se tím vzniku zánětu a hlavně následných komplikací a potíží v dospívání.
  </desc>
  <p class="example">
    Na ošetřování, koupele, přetahování nebo nepřetahování předkožky novorozenců a kojenců je více názorů. Pediatr většinou doporučuje nechat penis bez přetahování předkožky při koupeli, chirurg zase doporučuje předkožku uvolnit a při koupeli ji přetahovat přes žalud.
  </p>
  <section>
    <h id="popis_penisu_predkozka">
      Penis, žalud a předkožka
    </h>
    <desc>
      Topořivá tělesa penisu jsou kryta volně posunlivou kůží a žalud je kryt citlivou sliznicí. Volné podkoží na penisu umožňuje samovolné přetažení kůže přes žalud.
    </desc>
    <p>
      Tím je žalud kryt dvěma vrstvami kůže – jedna vrstva směrem k žaludu a druhá vrstva kůže navenek. Tato zdvojená kůže se nazývá předkožka. Mezi žaludem a vnitřním listem předkožky leží dutina, takzvaný vak předkožky.
    </p>
    <p>
      <a href="akne">Kůže obsahuje množství žlázek</a>, které produkují různé důležité látky. Vrchní odumřelé vrstvy kůže se neustále odlučují. V případě zanedbané hygieny se produkty žlázek spolu s odumřelými buňkami a <a href="bakterie">všudypřítomnými bakteriemi</a> hromadí v předkožkovém vaku. Takto vzniká bělavá hmota se nazývá <em>smegma</em>.
    </p>
    <p class="important">
      Během koupele je nutné přetáhnout předkožku přes žalud a předkožkový vak omýt vlažnou vodou. V případě zanedbání hygieny se smegma objeví již během několika dnů. <strong>Pravidelnou hygienou se smegma vůbec neobjeví.</strong>
    </p>
    <h id="slepeniny">
      Slepeniny mezi žaludem a vnitřním listem předkožky
    </h>
    <desc>
      Poměrně často se stává, že jsou už při narození vytvořeny <strong>slepeniny mezi žaludem a vnitřním listem předkožky</strong>. To má za následek nemožnost přetažení předkožky přes žalud. V takovém případě je nutné vyhledat chirurgické nebo urologické ošetření a slepeniny nechat snadným zákrokem uvolnit. Jedná se o takzvané <em>uvolnění konglutinací</em>.
    </desc>
    <p class="important">
      V případě, že se slepeniny neuvolní a předkožku nelze přetáhnout, tak se <strong>slepeniny postupně mění ve srůsty</strong> mezi žaludem a předkožkou. Jejich následné uvolnění v pozdějším věku je pak složitější a bolestivé a u chlapců <strong>zanechává negativní zážitek</strong>.
    </p>
    <p>
      Mezitím se v předkožkovém vaku hromadí smegma. Občasný <a href="vyvoj_zanetu">zánět vaku</a> <em>(balanitis)</em> vede k podráždění předkožky a k jejímu pozánětlivému jizvení. Opakované záněty vaku vyústí ve významné zúžení zevního ústí předkožky <em>(fimóza, phimosis)</em>.
    </p>
    <h id="fimoza">
      Zúžení zevního ústí předkožky – fimóza
    </h>
    <desc>
      Dojde-li k zúžení zevního ústí předkožky, nelze již předkožku přetáhnout přes žalud. Otvor v předkožce je menší než velikost žaludu. Při močení se ztenčuje proud, který je limitovaný otvorem v předkožce. Močí se naplňuje předkožkový vak a smegma se může močí z vaku vyplachovat. Dítě nemusí mít potíže až do první erekce. V souvislosti s erekcí musí být často řešeny zbytky slepenin nebo srůstů v předkožkovém vaku.
    </desc>
    <p class="important">
      <strong>Řešením fimózy je jedině operace (obřízka).</strong> Musí se odstranit celá předkožka. Po operaci jsou odstraněny všechny předchozí problémy. Žalud je však trvale obnažen, sliznice není kryta kůží.
    </p>
    <p class="example">
      Nejen Židé však provádí obřízku rituálně z náboženských důvodů. Výhodou trvale obnažené sliznice žaludu je nemožnost tvorby smegmatu. A snad i snížení citlivosti žaludu s následným prodloužením doby sexuálního aktu.
    </p>
    <p>
      V případě opakované balanitidy dospělého muže se rovněž postupně rozvíjí jizvení, až do úplného zúžení zevního otvoru předkožky <em>(fimózy)</em>. Často se jedná o jeden z prvních <a href="cukrovka">příznaků nepoznané cukrovky</a> nebo o velmi zanedbanou hygienu.
    </p>
    <p>
      Při částečném zúžení zevního ústí předkožky může vzniknout stav, kdy se žalud protlačí zúženým místem ven, ale předkožku již nelze přetáhnout zpět – předkožka zaškrtí žalud. Vznikne dramaticky vypadající stav, žalud rychle otéká a zarudne, předkožka jej zaškrcuje, penis je bolestivý. Tento stav se nazývá <em>parafimóza</em> a vyžaduje neodkladné chirurgické nebo urologické ošetření.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Čím je tvořená předkožka a k čemu slouží?
      </li>
      <li>Co je smegma?
      </li>
      <li>Čím je způsobeno zúžení zevního ústí předkožky?
      </li>
      <li>Co je fimóza?
      </li>
      <li>Co je parafimóza?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>