
{data-fbcommentid="1859935144138848" data-type="article" data-image="/files/preview/koutek/prostata/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-02-20" mtime="2011-02-20" data-top="923" author="Jaroslav Pavelka" id="prostata" short="Prostata"}

# Prostatické potíže s močením 

{kw="prostata, žláza, moč, zánět, nádory, nezhoubné, zhoubné"}

Zvětšená prostata je nejčastější příčinou potíží s močením. Při léčení jakýchkoli potíží s prostatou provádí urolog taková vyšetření, která prokáží nebo vyloučí i rakovinu prostaty. Největší problém tedy hrozí, jestliže se pacient se svými problémy vůbec neléčí. 

**Prostata (česky předstojná žláza) je jedním z mužských pohlavních orgánů.** Pokud nečiní potíže, není v povědomí lidí, protože není viditelná ani není hmatná z povrchu těla. Je uložena uvnitř pánve, [pod močovým měchýřem][1] v těsném sousedství konečníku. Je dobře hmatná a vyšetřitelná konečníkem. 

Vlivem působení pohlavních hormonů v pubertě prostata narůstá přibližně do velikosti švestky. Během života se dále lehce zvětšuje. 

{id="funkce_prostaty"}

## Funkce prostaty 

n/a 

V prostatě se tvoří sekret, který je podstatnou součástí ejakulátu. Tento sekret slouží jako vhodné prostředí k přežívání spermií v jinak pro ně nepříznivém kyselém prostředí ženských pohlavních orgánů. 

V těsné blízkosti prostaty jsou semenné váčky. Ve váčcích jsou uchovávány spermie, které se od puberty nepřetržitě tvoří ve varlatech. Při výronu semene se opakovanými stahy prostata a semenné váčky vyprazdňují a ejakulát je vypuzován močovou trubicí z těla. 

{id="zanetlive\_onemocneni\_prostaty"}

## Zánětlivé onemocnění prostaty 

n/a 

[Zánět prostaty][2] _(prostatitis)_ postihuje muže v mladším a středním věku a [je poměrně špatně léčitelný][3]. 

  1. Zánět prostaty [bakteriálního původu][4] není časté onemocnění. 
      * Vzniká jako [komplikace infekce močových cest][5], nebo jako zánětlivá komplikace po pohlavním styku, 
      * Většinou souvisí se [zánětem močové trubice][6]. Tehdy se projevuje pálením hlavně v začátku močení, nutkáním k častému močení, v těžších případech i horečkou. 
  2. Zánět prostaty nebakteriálního původu je ještě vzácnější. 
      * Jde o svízelné onemocnění vyprovokované například namožením prostaty neúměrně zatěžující jízdou na kole (přímý tlak sedla na prostatu). 
      * Většinou se jedná o dlouhodobý (chronický) zánět. 
      * Projevuje se potížemi při močení, slabým proudem moči a bolestmi konečníku vlivem tlaku zánětlivě zvětšené prostaty. 
      * Je velmi špatně léčitelné a vracející se (recidivující) onemocnění. [Často se vracívá po prochlazení][7]. 

{id="nezanetlive\_onemocneni\_prostaty"}

## Nezánětlivé onemocnění prostaty 

n/a 

Nezánětlivé zvětšení prostaty _(hypertrofie prostaty)_ je časté onemocnění mužů středního a vyššího věku, kdy se prostata chová [podobně jako nezhoubný nádor][8]. 

  1. Dvojnásobné zvětšení může poněkud utiskovat [začátek močové trubice][1]. 
      * Projevuje se slábnoucím proudem moči při močení, obtížným spuštěním močení a nočním močením (2x za noc a více). 
  2. Nadměrné **zvětšování prostaty může až zcela zablokovat odtok moče** tlakem obsahu močového měchýře. 
      * Až při povolení tlaku na močení (po neúspěšném pokusu vymočit se) může z přeplněného měchýře samovolně odtékat malé množství moče. Měchýř ovšem zůstává stále přeplněný. 
      * Nemožnost se vymočit [přivádí pacienta na urologii][9]. 
      * Jednoduchým léčebným úkonem je [vycévkování][10] – zavedení cévky močovou trubicí do močového měchýře. Tím dojde k vyprázdnění bolestivě přeplněného močového měchýře a k ustání bolestí. 
      * Následně urolog provede patřičná vyšetření a dle výsledků doporučí další léčení. 
      * Jednou z možností léčení značně zvětšené prostaty je i její operační odstranění, které pacienta nikterak neinvalidizuje (ani v sexuálním životě). 

{id="zhoubny\_nador\_prostaty\_rakovina\_prostaty\_karcinom\_prostaty"}

## Zhoubný nádor prostaty (rakovina prostaty, karcinom prostaty) 

n/a 

Rakovina prostaty se projevuje podobnými potížemi jako zvětšená prostata. Postihuje muže vyššího věku a je dobře léčitelná, je-li odhalena včas. [Druhotná ložiska _(metastázy)_ rakoviny prostaty][8] totiž vznikají až v pokročilejším stádiu (tvoří se v plicích, v kostech a v mozku). Proto je nutné **s vyšetřením prostaty neotálet**. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Kde je v těle uložena prostata? 
  2. K čemu slouží prostata? 
  3. Jaké jsou projevy zánětu prostaty a kdo jím nejčastěji trpí? 
  4. Jaké jsou projevy nezánětlivého zvětšení prostaty 
  5. Jakým zákrokem je řešena zástava močení? 
  6. Proč je nutné neotálet s vyšetřením při potížích s prostatou? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: mocove_kameny
 [2]: vyvoj_zanetu
 [3]: antibiotika
 [4]: bakterie
 [5]: teplota
 [6]: mocova_infekce
 [7]: angina
 [8]: nezhoubny_nebo_zhoubny_nador
 [9]: nalehavost_vysetreni
 [10]: cevkovani

