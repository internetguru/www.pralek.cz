<?xml version="1.0" encoding="utf-8"?>
<body data-fbcommentid="1873372576128438" xml:lang="cs" data-type="article" data-image="/files/preview/koutek/jak_neonemocnet/main.jpg" class="docinfo linklist" ns="https://www.pralek.cz">
  <h ctime="2020-02-05" mtime="2020-02-05" id="jak_neonemocnet" author="Jaroslav Pavelka" short="Jak neonemocnět">
    Jak nepodlehnout chřipce
  </h>
  <desc kw="imunita, prevence, mikroorganizmy, zdravý životní styl, hygiena, teplota">
    Na lidský organismus neustále útočí různé viry a bakterie způsobující choroby od chřipky až po meningitidu. Přirozená imunita většinu z nich odbourá bez povšimnutí. Laická představa, že se člověk nakazí ihned, jakmile mu jiný nemocný předá své bacily, je zcela mylná.
  </desc>
  <p class="important">
    Pravděpodobnost <a href="chripka">onemocnění chřipkou</a> (včetně aktuálního koronaviru) lze snížit omezením pobytu v místech zvýšeného výskytu kapénkové infekce a dobrou připraveností organizmu. Celková fyzická a psychická pohoda je prevencí jakéhokoli onemocnění.
  </p>
  <section>
    <h id="pripravenost_organizmu">
      Připravenost organizmu
    </h>
    <desc>
      Odolnost organizmu je možné přímo ovlivnit jeho připraveností a celkovou pohodou. Jedná se o trojici <a href="teplota">tepelná pohoda</a> (ani horko ani zima), <a href="zdrave_traveni">příjemné nasycení</a> (ani hlad ani přejedení) a přiměřený odpočinek (nebýt vyčerpaný fyzicky ani psychicky).
    </desc>
    <p>
      Zdravý a silný jedinec může snadno podlehnout běžné viróze, pokud jeho organizmus bude momentálně nepřipravený. Naopak i oslabený jedinec (např. senior) může svůj organizmus aktivně připravovat na setkání s virózou.
    </p>
    <p class="example">
      Mladý zdravý člověk může podlehnout meningokoku po několikadenním náročném festivalu, pokud je vyčerpaný, hladový a <a href="teplota">prochladne</a>. Nejedná se o výjimečnou zákeřnost bacilu. Se stejným bacilem se nepochybně setkala řada dalších návštěvníků téže akce. Ti ovšem nebyli tolik vyčerpaní, a tak útok bacilu odbourali přirozenou imunitou zcela bez povšimnutí.
    </p>
    <h id="vyhybani_se_virum">
      Vyhýbání se virům
    </h>
    <desc>
      Setkání s virem nelze zcela vyloučit. Ideální samozřejmě je se vyhnout oblastem se zvýšeným výskytem choroboplodných organizmů. Pokud to není možné, lze použít ústní roušku.
    </desc>
    <p>
      Nošení ústní roušky je vhodné pouze v případě pobývání v oblasti se zvýšeným výskytem lidí nakažených kapénkově přenosnou chorobou (chřipkou). Ústní rouška dává tedy smysl u zdravotníků a u jedinců s oslabeným či nepřipraveným organizmem.
    </p>
    <p>
      Běžné setkávání zdravého organizmu s <a href="bakterie">choroboplodnými zárodky</a> (s viry a bakteriemi) <a href="imunita">vytváří a formuje přirozenou imunitu</a>. Preventivní používání ústní roušky zdravého jedince v běžném prostředí je nesmyslné. V konečném důsledku může zpomalit tvorbu imunity.
    </p>
    <p>
      V období chřipek je dobré dbát na zvýšenou hygienu. Zároveň není vhodná návštěva skupinových akcí (např. kina či divadla). To se týká zejména nemocných, oslabených jedinců a seniorů.
    </p>
    <h id="paradox_ockovani_proti_chripce">
      Paradox očkování proti chřipce
    </h>
    <desc>
      <a href="chripka">Očkování proti chřipce</a> dává smysl, pokud se organizmus setká se stejným virem, proti kterému byl očkován. Virus chřipky však časem mutuje a očkování je v takovém případě neúčinné.
    </desc>
    <p class="important">
      Při očkování je třeba dbát na stav a připravenost organizmu. Dítě není možné očkovat, když zrovna trpí horečnatým onemocněním a u seniora je třeba vždy zvážit jeho celkový stav.
    </p>
    <ul>
      <li>Oslabeného člověka může samotné očkování zatížit natolik, že se u něho rozvine viróza přímo z očkovací látky. To hrozí zejména seniorům.
      </li>
      <li>Po očkování je organizmus zatížený tvorbou imunity proti oslabenému viru očkovací látky. Tehdy je náchylnější k onemocnění jakýmkoli jiným virem včetně nově zmutovaného viru chřipky.
      </li>
    </ul>
    <h id="n_a" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Jak lze snížit pravděpodobnost onemocnění chřipkou?
      </li>
      <li>Za jakých podmínek může běžný virus či bakterie zahubit mladého zdravého člověka?
      </li>
      <li>V jakých případech má smysl nosit roušku?
      </li>
      <li>Za jakých podmínek je vhodné očkování proti chřipce?
      </li>
    </ol>
    <h id="dotace" var="inputvar-feedback_h">
      n/a
    </h>
    <desc var="inputvar-feedback_desc">
      n/a
    </desc>
    <h id="odkazy" var="inputvar-odkazy_h" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
