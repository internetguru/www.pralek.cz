
{data-fbcommentid="1859912164141146" data-type="article" data-image="/files/preview/koutek/nezhoubny\_nebo\_zhoubny_nador/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-05-23" mtime="2010-05-23" data-top="982" author="Jaroslav Pavelka" id="nezhoubny\_nebo\_zhoubny_nador" short="Nezhoubný nebo zhoubný nádor"}

# Rozdíly mezi nezhoubným a zhoubným nádorem

{kw="nádory, boulička, strach, nezhoubné, zhoubné"}

Nezhoubný nádor není nebezpečný a lze jej snadno odstranit. Včasně odhalená a léčená rakovina (zhoubný nádor) je rovněž léčitelná. Když však není včas odhalena, pacienta zahubí. 

{id="nezhoubny_nador"}

## Nezhoubný nádor 

n/a 

  * je společenství buněk, které mají _poněkud_ změněné chování oproti původní tkáni, ze které vyšly; 
  * **je ohraničen** vůči svému okolí (nikdy neprorůstá do okolních struktur); 
  * sám [nijak nebolí][1]; 
  * roste velmi pomalu (roky); 
      * Buňky nádoru se množí, rostou a odumírají téměř stejně rychle jako okolní buňky. 
  * nikterak **nevysiluje svého nositele**; 
  * může se projevovat jako změna původního tvaru (deformuje) a tím může hyzdit; 
  * může tlačit na okolní tkáně a tím působit potíže; 
      * Tlačí-li nádor na nerv, může tím působit bolest (podobně jako [karpální syndrom][2]). 
      * Utlačuje-li nádor životně důležitý orgán, může tím pacienta ohrozit na životě. 
  * nikdy netvoří druhotná ložiska, kde by začal růst _(metastázy)_; 
  * sám svého nositele nezahubí; 
      * Může se však za určitých podmínek proměnit ve zhoubný nádor. 
  * lze většinou poměrně snadno [chirurgicky odstranit][3]. 

{id="zhoubny_nador-rakovina"}

## Zhoubný nádor – rakovina 

n/a 

  * je společenství buněk, které mají _zásadně změněné chování_ oproti původní tkáni, ze které vyšly; 
  * nebývá ohraničen vůči svému okolí a často brzy prorůstá do okolních struktur; 
  * sám nijak nebolí; 
  * [roste velmi rychle][4] (týdny); 
      * Buňky zhoubného nádoru se množí tak překotně, že neplní žádnou jinou funkci než vlastní množení. 
  * **vysiluje svého nositele**, který chátrá a hubne; 
      * Zhoubný nádor má velmi vysokou energetickou spotřebu. Proto člověk postižený rakovinou často v počátku onemocnění [hubne jakoby bez příčiny][5]. 
  * se většinou nestihne projevit změnou tvaru (deformitou); 
      * Dříve začnou dominovat ostatní dravé vlastnosti zhoubného nádoru. 
  * **prorůstá do okolních tkání a orgánů** a tím může rušit jejich funkce; 
      * Změněná funkce okolních tkání **může působit krutou bolest**. 
  * často **tvoří druhotná ložiska** jinde v těle _(metastázy)_, kde roste stejně agresivně; 
  * brzy zahubí svého nositele, [pokud není léčen][6]; 
  * bývá složitější operačně odstranit. 

{class="example"}

Byla prokázána souvislost mezi zhoubným nádorem a výskytem určitého konkrétního viru. Například očkování proti rakovině děložního čípku je ve skutečnosti očkováním proti viru, který se spolupodílí na vzniku rakoviny děložního čípku a je přenosný pohlavní cestou. 

{class="example"}

Mnohé zhoubné nádory se vyskytují pouze v určitých oblastech. Například Japonka v Japonsku nikdy neonemocní rakovinou prsu. Odstěhuje-li se však do USA, její dcera narozená v Americe rakovinou prsu onemocní se stejnou pravděpodobností, jako jiná Američanka. Příčina není známá. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Čím se liší nezhoubný nádor od rakoviny? 
  2. Za jakých okolností bolí zhoubný nádor? 
  3. Za jakých okolností bolí nezhoubný nádor? 
  4. Co to je metastáza? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: rakovina_prsu
 [2]: karpalni_syndrom
 [3]: nalehavost_vysetreni
 [4]: odhaleni_rakoviny
 [5]: obezita
 [6]: rakovina_streva

