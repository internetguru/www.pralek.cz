<?xml version="1.0" encoding="utf-8"?>
<body data-fbcommentid="1859959200803109" data-type="article" data-image="/files/preview/koutek/zanet_slinivky/main.jpg" class="docinfo linklist" xml:lang="cs" ns="https://www.pralek.cz">
  <h ctime="2011-05-04" mtime="2011-05-04" author="Jaroslav Pavelka" authorid="jaroslav_pavelka" id="zanet_slinivky" short="Zánět slinivky">Prudký zánět slinivky břišní: akutní pankreatitida</h>
  <!-- generated attribute kw by user_udpatekw.sh on 2020-01-26, do not edit -->
  <desc kw="bolest, zánět, břicho, žláza, zvracení, žlučník, nevolnost, zhoubné, cukrovka">Prudký zánět slinivky břišní je závažné život ohrožující onemocnění. Vzniká nejčastěji v návaznosti na přejedení nevhodnou kombinací jídel (a tvrdého alkoholu).</desc>
  <p>Slinivka břišní <em>(pancreas)</em> je důležitá <a href="stravovaci_navyky">žláza trávicí soustavy</a> a má dvojí funkci:</p>
  <ol>
    <li>vyplavování důležitých hormonů do krve – <em>vnitřně-sekretorická funkce</em> (nejznámější hormon je <a href="cukrovka">inzulín</a> a glukagon),</li>
    <li>vyplavování trávicích šťáv do dvanácterníku – <em>zevně-sekretorická funkce</em>. Ve slinivce se tvoří neaktivní trávicí šťáva, jejíž enzymy (nejznámější je trypsin) se za normálních podmínek aktivizují teprve ve střevě po styku s tráveným pokrmem.</li>
  </ol>
  <p class="example"><span class="fas fa-lightbulb">i</span>Název slinivky břišní je poněkud zavádějící, protože <strong>slinivka břišní</strong> nemá nic společného se slinami a není uložena v dutině břišní.</p>
  <p>Slinivka břišní je uložena vzadu za dutinou břišní mezi žaludkem, páteří a velkými cévami. Tím je velmi dobře chráněna před poraněním při úrazu břicha.</p>
  <section>
    <h id="formy_zanetlivych_onemocneni_slinivky_brisni">Formy zánětlivých onemocnění slinivky břišní</h>
    <desc>n/a</desc>
    <p>Pro slinivku jsou charakteristické dvě formy zánětu:</p>
    <ol>
      <li>Předčasná aktivace trypsinu již ve slinivce <em>(tryptická forma)</em> spočívá ve významném poškození (natrávení) samotné slinivky břišní.</li>
      <li><a href="zanet">Zánět</a> probíhající jako v jakémkoli jiném orgánu <em>(netryptická forma)</em>, při kterém nedochází k předčasné aktivaci trypsinu a může se jednat o zánět prudký <em>(akutní)</em>, dlouhodobý <em>(chronický)</em> nebo vracející se <em>(recidivující)</em>.</li>
    </ol>
    <h id="priciny_zanetu_slinivky_brisni">Příčiny zánětu slinivky břišní</h>
    <desc>n/a</desc>
    <ul>
      <li>
        Nejčastěji nastává <strong>zhoubnou kombinací velkého množství těchto jídel</strong>: 
        <ul>
          <li>jitrnice (vepřové hody),</li>
          <li>kyselé rybičky (zavináč),</li>
          <li>smetanový nebo šlehačkový dort,</li>
          <li>většinou v kombinaci s tvrdým alkoholem,</li>
        </ul>
      </li>
      <li>nebo po tupém úderu do břicha poraněním slinivky břišní (bojové sporty).</li>
      <li>Někdy může být uzavřen společný vývod žlučových a slinivkových cest do dvanácterníku (dvanáctníku) <a href="zlucove_kameny">žlučovým kamenem</a>.</li>
      <li>Tryptický zánět slinivky mohou způsobit některé jedy,</li>
      <li><a href="srdecni_infarkt">nedostatečný přívod krve</a> <em>(ischemie)</em> a tedy kyslíku do slinivky,</li>
      <li>a <a href="mikroorganizmy">infekce</a> slinivky.</li>
      <li>Zcela výjimečně může být uzavřen vývod slinivky slinivkovým kamenem.</li>
    </ul>
    <p class="important"><span class="fas fa-exclamation-triangle">i</span>Tryptická pankreatitida je velmi závažné onemocnění, končící bohužel v 50 % případů fatálně.</p>
    <p>Rizikové faktory vzniku netryptických zánětů slinivky jsou:</p>
    <ul>
      <li><a href="obezita_a_energie">obezita</a>,</li>
      <li>nesprávné <a href="stravovaci_navyky">stravovací návyky</a>,</li>
      <li>alkoholizmus,</li>
      <li><a href="zlucove_kameny">žlučové kameny</a>,</li>
      <li><a href="mikroorganizmy">zánětlivá onemocnění</a> (tuberkulóza),</li>
      <li>rodinná zátěž (onemocnění slinivky včetně <a href="nezhoubny_nebo_zhoubny_nador">rakoviny</a> u blízkých příbuzných),</li>
      <li><a href="rakovina_tlusteho_streva_a_konecniku">nádorové onemocnění jiných orgánů dutiny břišní</a>.</li>
    </ul>
    <h id="projevy_prudkeho_zanetu_slinivky_brisni">Projevy prudkého zánětu slinivky břišní</h>
    <desc>n/a</desc>
    <p>Potíže začínají krutými bolestmi v nadbřišku nebo v levém podžebří, často vyzařují do zad nebo do levého ramene a rychle se šíří po celém břiše. <a href="slepak">Bolest se stupňuje</a>, stává se nesnesitelnou. Bolest je provázena zvracením, které však nepřináší úlevu. Časté je <a href="funkcni_poruchy_traveni">škytání, nevolnost, pocit zástavy plynů a stolice</a>.</p>
    <p>Nemocný je zchvácený, má rychlý pulz, zrychleně dýchá, má horečku a mívá změněné chování (často je agresivní). Takto nemocný člověk může zemřít během několika hodin.</p>
    <p class="important"><span class="fas fa-exclamation-triangle">i</span><a href="nalehavost_lekarskeho_vysetreni">Okamžité vyhledání lékařského ošetření</a> zvyšuje pacientovi šanci na přežití. Pobyt v nemocnici je bezpodmínečně nutný. Podobně se může projevovat <a href="strevni_nepruchodnost">počínající střevní neprůchodnost</a>.</p>
    <h id="leceni_akutni_trypticke_pankreatitidy">Léčení akutní tryptické pankreatitidy</h>
    <desc>n/a</desc>
    <p>První podmínkou úspěšné léčby je nic nejíst ani nepít (jako u všech náhlých břišních příhod). Vše potřebné (všechny léky, výživu i tekutiny) dostává pacient <a href="lekove_formy">nitrožilně</a>, včetně <a href="leky_proti_bolesti">léků proti bolesti</a>. Pacient je uložen na jednotce intenzivní péče (JIP), kde jsou monitorovány všechny jeho životní funkce.</p>
    <p>Často bývá nutné přistoupit k operaci.</p>
    <ol>
      <li>Někdy je třeba operovat slinivku zničenou agresivním enzymem již v akutním stavu,</li>
      <li>častěji se však operují až následky závažného onemocnění (<a href="nezhoubne_nadory">cysty slinivky břišní</a>).</li>
    </ol>
    <p>Jako následek devastujícího zánětu slinivky břišní se často objeví <a href="cukrovka">cukrovka</a>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je slinivka břišní a k čemu slouží?</li>
      <li>Co bývá nejčastější příčinou prudkého zánětu slinivky břišní?</li>
      <li>Jaké příčiny může mít zánět slinivky břišní?</li>
      <li>Jaké jsou rizikové faktory pro vznik zánětu slinivky břišní?</li>
      <li>Jak se projevuje prudký zánět slinivky břišní?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>
</body>