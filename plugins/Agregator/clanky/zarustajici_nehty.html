<?xml version="1.0" encoding="utf-8"?>
<body data-fbcommentid="1859959790803050" data-type="article" data-image="/files/preview/koutek/zarustajici_nehty/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-04-19" mtime="2021-02-03" data-top="985" author="Jaroslav Pavelka" authorid="jaroslav_pavelka" id="zarustajici_nehty" short="Zarůstající nehty">Zarůstající nehty na palcích dolních končetin</h>
  <desc kw="nehet, hygiena, zánět, prevence, teplota, mikroorganizmy, pohyb">Zarůstání nehtů je časté bolestivé onemocnění vzniklé špatným zastřižením nehtu doprovázené zánětem. Zarůstáním nehtů trpí nejčastěji starší děti a mladí lidé. Řešením je odstranění zánětu a jeho prevence. K úplnému zhojení dojde až tehdy, když špatně zastřižený nehet doroste na správné místo.</desc>
  <section>
    <h id="priciny">Příčiny zarůstání nehtů</h>
    <desc>Příčinou zarůstání nehtů bývá <strong>špatně provedené zastřižení</strong> (toaleta) nebo <strong>výjimečně úraz nehtu</strong> na nohou. Nehty musí být ošetřeny tak, aby tlakem boty nebo vedlejšího prstu nemohl být ostrým rohem nehtu zraňován nehtový val.</desc>
    <p class="important">Ostrý roh vznikne nesprávným zapilováním nebo zastřižením okraje nehtu do obloučku odstraněním původního rohu nehtu, který z palce vyčníval. Roh nehtu je tím nesprávně ukryt v nehtovému valu.</p>
    <p>Podél nehtu se do poraněného nehtového valu dostávají <a href="bakterie">mikroorganizmy a vyvíjí se zánět</a>. <a href="stadia_zanetu">Místní zánět</a> je hlavně v začátku velmi bolestivý. Téměř výhradně se jedná o palce nohou, ostatní prsty takto onemocní zřídkakdy. Bolestivost nehtového valu nutí pacienta snažit se ho nůžkami uvolnit. To se ale nedaří a naopak <strong>další zásahy zhoršují situaci a podporují narůstající infekci</strong>.</p>
    <h id="vyvoj_a_projevy">Vývoj a projevy zarůstání nehtů</h>
    <desc>Zánět začíná bolestí na konci nehtového valu palce a postupně se může rozšířit po celém valu. V případě neléčení může přejít do zánětu celého posledního článku postiženého prstu, a to včetně zánětu pod nehtem a zánětu kosti.</desc>
    <p><a href="vyvoj_zanetu">Projevy zánětu</a> jsou:</p>
    <ol>
      <li>zpočátku jen bolestivost (bez jiných projevů zánětu),</li>
      <li>následuje zarudnutí, které začíná na konci valu a postupně se rozšiřuje,</li>
      <li><a href="teplota">zvýšená teplota</a> v bolestivém místě,</li>
      <li>otok a zvětšení celého nehtového valu,</li>
      <li>často následuje hnisavá sekrece z oblasti mezi nehtovým valem a nehtem.</li>
    </ol>
    <p>Jako komplikace se mohou vyskytnout i celkové známky zánětu se zánětem lymfatické cévy, s horečkou, se <a href="lymfaticke_uzliny">zvětšenými bolestivými lymfatickými uzlinami</a>. Bolestivost je závislá na stádiu zánětu, <strong>pokročilé stádium zánětu bolívá méně</strong>. Onemocnění je dlouhodobé a může trvat měsíce i roky.</p>
    <h id="reseni_a_prevence">Řešení a prevence zarůstajících nehtů</h>
    <desc>Nejdříve je potřeba zánět potlačit a poté aktivně řešit prevenci, aby se problém nevrátil. Potlačení zánětu se provádí na doporučení lékaře pomocí hypermanganové nebo betadinové koupele, případně vlhkou komůrkou.</desc>
    <dl>
      <dt>Hypermanganová nebo betadinová koupel</dt>
      <dd>Ve vlažné vodě s příměsí zvolené desinfekce.</dd>
      <dd>Působí protizánětlivě a lze ji provádět svépomocí.</dd>
      <dd>Roztok hypermanganu musí být slabě růžový.</dd>
      <dd>Při koupeli <strong>je třeba odtlačovat bolestivý nehtový val od nehtu</strong>, aby tam mohla desinfekce proniknout.</dd>
      <dd>Koupel je vhodné provádět 2krát denně po dobu asi 2 minut.</dd>
      <dt>Vlhká komůrka</dt>
      <dd>Gelová terapie, kterou doporučuje a předepisuje ošetřující lékař.</dd>
      <dd>Lze ji použít pouze za určitých podmínek.</dd>
      <dt>Prevence</dt>
      <dd>Druhá fáze léčby zarůstajících nehtů je preventivní, až do doby úplného zhojení.</dd>
      <dd>Po zklidnění zánětu (po zmírnění bolesti a otoku) následují <strong>koupele v odvaru heřmánku</strong> (Chamomilla).</dd>
      <dd>Proces koupele je stejný jako již popsaný včetně odtlačovaní nyní již nebolestivého nehtového valu.</dd>
      <dd>Heřmánek podporuje hojení a zároveň blahodárně vysušuje nemocná místa.</dd>
    </dl>
    <p>Při nezdaru zmíněných metod léčby je v určité fázi zánětu možno přistoupit k operaci, k tzv. <strong>plastice nehtu nebo nehtového valu</strong>.</p>
    <p class="important">Nevhodná manipulace nůžkami pod nehtovým valem vede opakovaně ke <a href="bakterie">vzplanutí infekce</a> i po opakovaných plastických operacích. <strong>Úplné zhojení zarůstajícího nehtu</strong> nastane tehdy, když okraj nehtu doroste tak daleko, aby nemohlo docházet k dalšímu poraňování nehtového valu.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jaká je příčina zarůstání nehtu?</li>
      <li>Na čem závisí bolestivost zarůstajícího nehtu?</li>
      <li>Proč jsou vhodné v počátku onemocnění koupele v dezinfekčním roztoku a později koupele v hojivém roztoku?</li>
      <li>Může po zdařilé plastice opět zarůstat nehet?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>