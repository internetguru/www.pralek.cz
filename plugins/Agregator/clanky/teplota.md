
{data-fbcommentid="1859950917470604" data-type="article" data-image="/files/preview/koutek/teplota/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-10-02" mtime="2020-06-16" data-top="999" author="Jaroslav Pavelka" id="teplota" short="Teplota"}

# Normální tělesná teplota, horečka, podchlazení

<!-- generated attribute kw by user_updatekw.sh on 2021-11-10, do not edit -->

{kw="teplota, prochlazení, přehřátí, pocení, nevolnost, točení hlavy, tekutiny, moč, mikroorganizmy"}

Tělesná teplota se mění podle fyzické aktivity organizmu. Stoupá nebo klesá vlivem zevního prostředí a stoupá při některých onemocněních.

Hodnotu tělesné teploty řídí zvláštní centrum uložené v mozku. U zdravého člověka bývá tělesná teplota na čele 36 až 37 °C, v podpaží 35 až 37 °C, v konečníku 36 až 38 °C.

{id="nebezpecne_podchlazeni"}

## Nebezpečné podchlazení

Pokles teploty o více než 1 °C může ohrozit zdraví (nemoc z prochlazení). **Organizmus se brání třesem** a nutí nás do zvýšení tělesné aktivity.

Pokles na ještě nižší hodnoty může ohrozit život [zpomalením a následně zástavou srdce][1]. Jedná se například o podchlazení organizmu při spánku, nejčastěji po požití alkoholu. Spící opilý člověk si nemusí uvědomovat chlad.

{id="prehrati_organizmu"}

## Přehřátí organizmu

S fyzickou aktivitou roste tělesná teplota, neboť při práci svalů vzniká odpadní teplo. Aby nedošlo k přehřátí organizmu, musí tělo předat vzniklé teplo sáláním do okolního prostředí. Při práci v horku nebo při nadměrném oblečení probíhá chlazení pocením.

{class="important"}

Podmínkou pro správně fungující termoregulaci je [dostatek tekutin][2]. Nestačí jen voda. Vodu je nutné [kombinovat s ostatními nápoji][2] nejen sladkými a ovocnými, ale i slanými (polévky, minerálky).

Pobyt v horku, na slunci, nemožnost ochlazení organismu koupelí ve chladné vodě a nedostatek tekutin jistě povede k úpalu. Projeví se [nevolností až zvracením][3], [bolestí a točením hlavy][4] a celkovou slabostí. Takto přehřátý člověk potřebuje pobyt v chladné tmavé místnosti, chladné nápoje, chladnou sprchu a klid.

Na přehřátí jsou **náchylnější malé děti a staří lidé**. Hůře si totiž uvědomují pocit žízně. Dlouhá cesta na dovolenou a následný pobyt v prohřátém a prosluněném letovisku nutí sledovat množství požitých tekutin.

{id="horecka\_a\_horecnata_onemocneni"}

## Horečka a horečnatá onemocnění

Většina běžných dětských nemocí a [zánětlivých chorob dospělých][5] je provázena zvýšením tělesné teploty (horečnatá onemocnění). Začátky těchto nemocí bývají obdobné – bolest hlavy, nechutenství, žaludeční nevolnost, celková slabost a zvýšená teplota.

Tady je však zvýšená teplota [obranou organizmu proti mikroorganizmům][6] (bakteriím nebo virům) a **mírně zvýšenou teplotu není vhodné hned snižovat**. První 2 až 3 dny bývají známky onemocnění obecně. Po této době se teprve projeví známky konkrétní choroby.

{id="vyvoj\_horecnateho\_onemocneni"}

## Vývoj horečnatého onemocnění

Na počátku horečnatého onemocnění nemusí být vůbec zřejmé, zda půjde pouze o nekomplikovanou nemoc z prochlazení, nebo zda se jedná o počátek závažného (až smrtelného) onemocnění.

Je vhodné, aby nemocný odpočíval, polehával, pil čaj s citronem. Vypotit se udělá nemocnému dobře. Teplotu v podpaží je vhodné udržovat do 38,5 °C pomocí zábalů nebo pomocí [léků proti teplotě][7]. V tomto případě **je teplota jednou ze součástí boje** proti choroboplodným zárodkům.

Další vývoj příznaků onemocnění teprve ukáže o jakou mikrobiální nebo virovou nemoc se jedná.

  * Postupná úleva a rychlý ústup potíží značí lehkou [nemoc z prochlazení][8].
  * Bolesti nad a pod očima a potíže při smrkání svědčí pro [zánět obličejových dutin][9].
  * Nastupující bolest ucha svědčí pro zánět středouší nebo zubů.
  * [Bolest v krku a potíže při polykání ukazují na angínu][8].
  * Bolest na průduškách a [kašel svědčí pro zánět průdušek][10].
  * Nemožnost plného nádechu, zchvácenost a další zhoršování celkového stavu může ukazovat na zánět plic (laicky _zápal plic_).
  * Bolesti v bedrech, časté nebo obtížné močení nebo pálení při močení jsou [příznaky infekce močových cest][11].
  * Bolesti břicha, [průjmy a zvracení][3] mohu ale nemusí být známkou infekce v zažívacím traktu. Může se ale také jednat o náhlou příhodu břišní.
  * Bolest hlavy, zchvácenost, nemožnost předklonit hlavu svědčí pro zánět mozkových obalů (mozkových plen nebo laicky mozkových blan) nebo pro zánět mozku (např. [klíšťový zánět mozku][12]).
  * Bolesti v krku, kloubů, svalů, hlavy, dráždivý kašel a zchvácenost může značit [chřipku][13].
  * Prudký dramatický rychle nastupující stav se zchváceností a vysokou teplotou a skvrnami na kůži se známkami prokrvácení může svědčit pro meningokokovou infekci.

U běžných dětských nemocí se nejčastěji určí správná diagnóza až podle vyrážky. Při velmi vysoké teplotě mohou u dítěte vzniknout křeče z teploty _(febrilní křeče)_ s poruchou dýchání.

{id="meningokokova_infekce"}

## Meningokoková infekce

Obávaný meningokok je [mikroorganizmus][14], který se běžně vyskytuje v lidské populaci stejně jako nepřeberné množství jiných podivně pojmenovaných bakterií nebo virů. Bakterie se dělí na ty, které nikdy nezpůsobí lidem onemocnění, naopak jsou nutné k normálnímu fungování lidského těla a na ty, které někdy zapříčiní chorobu.

{class="important"}

Závažnost a průběh onemocnění jsou dány spíše [připraveností organizmu][15] (imunitou a celkovým stavem) než záludností a nebezpečností bakterie nebo viru.

Meningokokové infekci bohužel nejčastěji podlehne malé dítě v době, kdy již nemá od matky dostatek protilátek (dostává je nitroděložně placentou a poporodně mateřským mlékem) a ještě nemá vytvořeny své [vlastní protilátky][6]. Další skupinou lidí, kteří mohou podlehnout meningokokovi jsou adolescenti ve stavu vyčerpání a únavy (například po probdělé noci). Ostatní **lidé při setkání s meningokokem nemusejí vůbec onemocnět**.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaký člověk je nejvíce ohrožen fatálním prochlazením?
  2. Za jakých podmínek dojde k přehřátí organizmu?
  3. Proč je podmínkou správně fungující termoregulace dostatek tekutin?
  4. Jaké jsou projevy úpalu a jak proti němu bojovat?
  5. U kterých lidí dojde nejsnáze k přehřátí?
  6. Proč není vhodné hned srážet zvýšenou teplotu v začátku horečnatého onemocnění?
  7. Jak se projevuje meningokoková infekce a koho nejspíše postihne?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: resuscitace
 [2]: prijem_tekutin
 [3]: travici_potize
 [4]: bolesti_hlavy
 [5]: vyvoj_zanetu
 [6]: imunita
 [7]: analgetika
 [8]: angina
 [9]: ryma
 [10]: kasel
 [11]: mocove_kameny
 [12]: prisate_kliste
 [13]: chripka
 [14]: bakterie
 [15]: jak_neonemocnet

