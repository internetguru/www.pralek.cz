<?xml version="1.0" encoding="utf-8"?>
<body data-fbcommentid="1859860544146308" data-type="article" data-image="/files/preview/koutek/boule_nasledkem_urazu/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-09-27" mtime="2010-09-27" data-top="989" author="Jaroslav Pavelka" id="urazove_boule" short="Úrazové boule">Boule vzniklé následkem úrazu</h>
  <!-- generated attribute kw by user_updatekw.sh on 2021-11-10, do not edit -->
  <desc kw="boule, úraz, krvácení, kůže-podkoží, cévy, pohyb, první pomoc">Boule vzniklé pohmožděním mají různou povahu; může jít o vylitou krev nebo jinou tekutinu. Podle místa vzniku se liší závažností, bolestivostí, léčbou a průběhem hojení.</desc>
  <section>
    <h id="typy_bouli_podle_umisteni_a_zavaznosti">Typy boulí podle umístění a závažnosti</h>
    <desc>n/a</desc>
    <ul>
      <li>
        <strong>Boule na hlavě</strong> jako <a href="otres_mozku">následek tupého poranění</a> je krevní výron <em>(hematom)</em> vzniklý mezi lebkou (plochou kostí) a kůží. 
        <ul>
          <li>Jako první pomoc nejlépe poslouží ledový obklad.</li>
          <li>Hojení boule na hlavě bývá rychlé a jednoduché, protože je hlava dobře prokrvená. Boule na hlavě většinou nezanechává žádné trvalé následky.</li>
          <li>Dříve doporučované „rozmáčknutí“ boule nepřináší téměř žádný užitek. Vyšší hematom se potenciálním rozmáčknutím jen rozlije do větší plochy. Vylitá krev se tak jako tak musí vstřebat.</li>
        </ul>
      </li>
      <li>
        <strong>Boule nad kostí na bérci</strong> (oblast mezi kolenem a kotníkem) způsobená pohmožděním je krevní výron <em>(hematom)</em> vzniklý mezi přední plochou holenní kosti a kůží. 
        <ul>
          <li>Jako první pomoc je vhodný ledový obklad.</li>
          <li>V případě pokračujícího narůstání hematomu je nutná bandáž (nejlépe elastickým obinadlem) k zastavení jeho dalšího narůstání a dále uložení postižené končetiny do výšky.</li>
          <li>Větší hematom na bérci se hojí špatně a zdlouhavě, neboť bérec je mnohem méně prokrven než hlava. Časté bývají <a href="stadia_zanetu">zánětlivé komplikace</a>; vylitá krev je totiž vhodným <a href="bakterie">místem k množení mikroorganizmů</a>.</li>
          <li class="example">Dalším faktorem zvyšujícím pravděpodobnost vzniku zánětu (někdy až vzniku bércového vředu) je <a href="varixy">onemocnění žilního systému dolních končetin</a>.</li>
          <li class="example">Hrubším pohmožděním přední strany holenní kosti může dojít <a href="zlomeniny">k drobnému odlomení hrany kosti</a>. Toto odlomení nemá žádný vliv na funkci kosti, často však zůstává trvalá deformita přední hrany holenní kosti.</li>
        </ul>
      </li>
      <li>
        <strong>Boule nad svalem</strong> způsobená pohmožděním svalu je rovněž krevní výron. 
        <ul>
          <li>První pomoc je ledování a klid.</li>
          <li>Důležité je <strong>nesnažit se sval rozcvičit</strong>; podstatně by tím byla prodloužena doba přetrvávajících potíží.</li>
          <li>V případě závažnějšího poranění je vhodné vyšetření chirurgem <a href="poraneni_svalu">k vyloučení poškození svalu</a>.</li>
        </ul>
      </li>
      <li>
        <strong>Boule stěny břišní</strong> jako následek pohmoždění může být hematom, častěji se však <a href="kyla">jedná o kýlu</a>. 
        <ul>
          <li>V tomto případě je vždy nutné chirurgické vyšetření.</li>
        </ul>
      </li>
      <li>
        <strong>Boule nad kolenem (jablkem) nebo nad loktem</strong> způsobená pohmožděním nebo otlačením je <em>burzitida</em> – nadměrné nahromadění tekutiny <em>burzy</em> (zvláštní polštářek mezi plochou jablka či lokte a kůží umožňující volný pohyb kůže proti kosti). 
        <ul>
          <li><em>Burzitida</em> je svou podstatou <a href="onemocneni_slach">podobná gangliomu</a>, liší se jen místem a způsobem vzniku.</li>
          <li>V tomto případě nepomůže jako první pomoc obklad.</li>
          <li>Je nutné ošetření chirurgem.</li>
          <li class="example">Nejčastěji bývá nutné odborné odsátí tekutiny <em>(punkce)</em>, mnohdy i opakovaně. Někdy je nutné zklidnění zánětu dlahou. Často musí následovat operační odstranění celé změněné burzy pro vracející se (recidivující) potíže.</li>
        </ul>
      </li>
      <li>
        <strong>Boule nad nejširším svalem zádovým nebo nad svaly podél páteře</strong> vzniklé <a href="bolesti_v_zadech">v souvislosti s onemocněním páteře</a> jsou bolestivé svalové zatvrdliny <em>(kontraktury)</em>. 
        <ul>
          <li>Při potížích nejlépe pomůže suché teplo a šetrná masáž.</li>
        </ul>
      </li>
      <li><a href="nezhoubne_nadory">Boule bez souvislosti s pohmožděním nebo otlačením</a> mají zcela jiný původ a charakter a vyžadují odborné vyšetření a zcela odlišné léčení.</li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč se krevní výron hojí na hlavě dobře a na bérci špatně?</li>
      <li>Proč není dobré rozcvičovat bolestivou bouli nad svalem?</li>
      <li>V případě které boule vzniklé úrazem je nutné vyšetření chirurgem?</li>
      <li>V případě které boule vzniklé úrazem nepomůže studený obklad?</li>
      <li>Co má společného boule nad loktem a nad jablkem kolena?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>