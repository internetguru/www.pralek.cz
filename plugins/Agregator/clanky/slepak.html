<?xml version="1.0" encoding="utf-8"?>
<body data-fbcommentid="1859944810804548" data-type="article" data-image="/files/preview/koutek/slepak/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-12-13" mtime="2009-12-13" data-top="941" author="Jaroslav Pavelka" authorid="jaroslav_pavelka" id="slepak" short="Slepák">Slepák: zánět červovitého přívěsku slepého střeva</h>
  <desc kw="břicho, střevo, zánět, zvracení, teplota">Mnohotvárnost příznaků zánětu červovitého přívěsku slepého střeva (hovorově slepák) bývá příčinou komplikací nebo zanedbání jeho léčení. V případě nejasných bolestí břicha je třeba vyhledat odborného lékaře (chirurga).</desc>
  <p>Toto onemocnění je řazeno mezi <em>náhlé příhody břišní</em>. To znamená, že nejčastějším řešením bývá operace. Přestože se jedná o známé a běžné chirurgické onemocnění, bývá doprovázeno řadou nejasností, chyb, omylů a bohužel někdy končívá i tragicky. Důvodem je <strong>značná mnohotvárnost příznaků</strong> v začátku i v průběhu onemocnění.</p>
  <p>Předně <a href="stravovaci_navyky">tenké střevo ústí do tlustého střeva v pravém podbřišku</a>. To však neplatí vždy! Spodní část tlustého střeva se nazývá slepé střevo a z něj vychází červovitý přívěsek <em>(appendix vermiformis)</em>. Apendix však odstupuje jakýmkoli směrem! Tento přívěsek je ten, který se může zanítit – laicky <em>slepák</em> – správně zánět červovitého přívěsku slepého střeva neboli <em>apendicitida</em> (z latinského <em>appendicitis</em>).</p>
  <section>
    <h id="pocatecni_priznaky_zanetu_privesku_slepeho_streva">Počáteční příznaky zánětu přívěsku slepého střeva</h>
    <desc>n/a</desc>
    <p>Pro zánět přívěsku slepého střeva <strong>neexistují žádné typické příznaky</strong>. Popsané příznaky se mohou vyskytovat jednotlivě nebo se jakkoli kombinovat. Mohou být zcela nenápadné nebo náhle vzplanou v plné síle a mohou trvat stejně tak hodinu jako celé dny.</p>
    <p>Zánět může začít tak, že zdravý člověk večer usne a v noci jej probudí</p>
    <ul>
      <li>
        <strong>prudká nesnesitelná <a href="strevni_nepruchodnost">bolest břicha</a></strong>
        , ale může také začít jako
      </li>
      <li>občasné <strong>pobolívání břicha</strong>, které vždy po určité době samo ustane. Umístění bolesti bývá různé, nejčastěji kolem pupku. Do pravého podbřišku se bolest stěhuje spíše později. Počátek zánětu se může projevovat také pouze</li>
      <li>
        pocitem <strong>zažívací nepohody</strong>, nepopsatelným pocitem že je cosi v nepořádku 
        <em>(<a href="zlucove_kameny">střevní diskomfort</a>)</em>
        .
      </li>
      <li>
        <a href="funkcni_poruchy_traveni"><strong>Nevolnost nebo zvracení</strong></a>
        bývá častým doprovodným znakem zánětu stejně jako
      </li>
      <li>
        <strong><a href="mytus_o_rakovine">nechutenství</a></strong>
        .
      </li>
      <li>
        <a href="funkcni_poruchy_traveni"><strong>Průjem</strong></a>
        se objevuje spíše výjimečně a
      </li>
      <li>
        <a href="teplota"><strong>teplota</strong></a>
        bývá často normální nebo jen lehce zvýšená.
      </li>
    </ul>
    <h id="pozdejsi_priznaky_apendicitidy">Pozdější příznaky apendicitidy</h>
    <desc>n/a</desc>
    <p>Jestli byly počáteční příznaky podceněny nebo přehlédnuty, <a href="lecba_zanetu">zánětlivé změny</a> se mohou dále rozvíjet a soubor příznaků se začne měnit.</p>
    <p>Zanícený přívěsek může kdykoli:</p>
    <ul>
      <li><strong>odumřít</strong> včetně nervových zakončení a tím <em>náhle přestat bolet</em> (chirurgické rčení: „mrtvý červ nebolí“) a následně</li>
      <li>
        <strong>prasknout</strong>, kdy se střevní obsah vylije do dutiny břišní. Pak se vyvíjí místní nebo celkový 
        <em>velmi bolestivý <a href="bakterie">zánět pobřišnice</a></em>
        (blány, která vystýlá dutinu břišní).
      </li>
    </ul>
    <p>Bolesti se mohou stupňovat – bolí každý pohyb. Pacient nemůže chodit a hledá úlevovou polohu; drží se v předklonu, dítě si sedá na bobek. Tehdy je většinou vysoká teplota, bolí pravý podbřišek nebo celé břicho (podle místa a ohraničení zánětu). <strong>Stav je závažný a stále se zhoršuje</strong>. Pacient je ohrožen na životě.</p>
    <h id="vyvoj_leceni_a_komplikace_apendicitidy">Vývoj, léčení a komplikace apendicitidy</h>
    <desc>n/a</desc>
    <p>Zánět může <strong>pokročit a stát se zřejmým</strong>. Pak vyřeší problém operace – odstranění červovitého přívěsku slepého střeva <em>(appendectomie)</em>. Plánovaná <em>appendectomie</em> je preventivní odstranění třeba i nezměněného apendixu v případě opakovaných bolestí břicha a nejistých výsledků vyšetření z důvodu předejít komplikacím:</p>
    <ul>
      <li>Dlouhodobé a opakované potíže mohou vést ke změnám v okolí apendixu. Může vzniknout souvislost mezi onemocněním apendixu, vaječníkem a vejcovodem (většinou vpravo).</li>
      <li>Může vzniknout souvislost mezi apendixem a pravým <a href="mocove_kameny">močovodem</a>.</li>
      <li>Vzniklé <a href="strevni_nepruchodnost">srůsty po opakovaných zánětech</a> mohou negativně ovlivnit <a href="stravovaci_navyky">trávení</a>.</li>
    </ul>
    <p>Zánět však může také zůstat v počátečním stádiu a <strong>časem samovolně ustoupit</strong>. Přiložený studený obklad na pravý podbřišek může ústup zánětu podpořit („rozhánění slepáku“).</p>
    <h id="stanoveni_diagnozy">Stanovení diagnózy</h>
    <desc>n/a</desc>
    <p>Ke stanovení diagnózy je většinou nutné <strong>opakované vyšetření odborným lékařem</strong>. Někdy pomůže odběr a vyhodnocení krve a moči (laboratorní vyšetření), rentgen, ultrazvuk neboli sonograf, CT (počítačový tomograf, hovorově „cétéčko“) nebo MR (magnetická rezonance).</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>V čem spočívá záludnost zánětu apendixu?</li>
      <li>Jaká bolest doprovází zánět apendixu?</li>
      <li>Jakou mívá pacient při zánětu apendixu teplotu?</li>
      <li>Pro co svědčí náhlý ústup bolestí břicha při podezření na apendicitidu?</li>
      <li>Za jakých podmínek je vhodná plánovaná operace apendixu?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>