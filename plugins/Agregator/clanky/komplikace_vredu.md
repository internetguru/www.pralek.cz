
{data-fbcommentid="1859880254144337" data-type="article" data-image="/files/preview/koutek/komplikace_vredu/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-07-31" mtime="2011-07-31" data-top="948" author="Jaroslav Pavelka" id="komplikace_vredu" short="Komplikace žaludečních vředů"}

# Komplikace žaludečního a dvanáctníkového vředu, rakovina žaludku

<!-- generated attribute kw by user_updatekw.sh on 2021-11-10, do not edit -->

{kw="žaludek, krvácení, nevolnost, zvracení, krev, břicho, nádory, zhoubné, strava-zažívání"}

Žaludeční vředy jsou v současnosti snadno léčitelným onemocněním. Komplikace vředové choroby žaludku a dvanáctníku však mohou vést k ohrožení života. Vznikají nejčastěji následkem zanedbání příznaků a neléčením vředové choroby. Jedině rozeznání a okamžité odborné řešení vzniklých komplikací může pacientovi zachránit život.

{id="zvraceni\_krve\_hematemeza"}

## Zvracení krve (hemateméza)

n/a

Zvracení velkého množství krve _(hemateméza)_ je velmi závažné, život ohrožující onemocnění (nezaměňovat s příměsí [malého množství krve ve zvratcích][1]). Je nezbytné [neprodleně vyhledat lékařské ošetření][2]; nejlépe formou RLP.

Hemateméza může mít dvě příčiny:

  1. Zvracení tepenné krve při vředové chorobě svědčí pro poškození tepny [žaludečním vředem][3] _(ulcus ventriculi penetrans)_. 
      * Tepenná krev plní žaludek a následuje okamžité reflexní **zvracení velkého množství jasně červené krve**.
      * Tepenná krev v žaludku může nějaký čas zůstat. Dojde k jejímu natrávení a zvratky již nebudou jasně červené.
  2. Zvracení žilní krve může znamenat krvácení z prasklé jícnové [křečové žíly][4] _(varix)_. Jícnové varixy doprovázejí závažná onemocnění jater (nejčastěji cirhózu jater) a často se projeví právě až dramatickým krvácením.

{id="dehtovite\_cerna\_stolice"}

## Dehtovitě černá stolice

n/a

Dehtovitě černá stolice _(melaena nebo také meléna)_ je známkou **prudkého krvácení do horní části zažívací trubice** (nejčastěji žaludečního vředu, nádoru žaludku nebo [rakoviny střeva][5]). Krev prošlá zbytkem zažívací trubice se promění v černou dehtovitou hmotu podobnou kolomazi.

Jedná se o závažné, život ohrožující onemocnění. Okamžité vyhledání lékařské pomoci je nezbytné, nejlépe formou RLP.

{id="prudka\_bolest\_bricha\_v\_nadbrisku"}

## Prudká bolest břicha v nadbřišku

n/a

Prudká náhle vzniklá [bolest břicha][6] v nadbřišku při vředové chorobě může být známkou **proděravění žaludečního vředu** _(ulcus ventriculi perforans)_. Žaludeční vřed se může prohlubovat až prostoupí celou žaludeční stěnou a tím vznikne otvor v žaludku. Žaludeční obsah (včetně kyseliny solné) se vylije do dutiny břišní což způsobí náhlou [velmi prudkou bolest v nadřišku][7].

{class="example"}

Každý pacient popisuje bolest při proděravění žaludečního vředu slovy „jako když mi vrazí do břicha nůž“.

Bolest se postupně rozšiřuje po celém břiše. Jedná se o vážnou komplikaci žaludečního nebo dvanáctníkového vředu. Neodkladné lékařské vyšetření je nezbytné, jedině včasná operace může pacientovi zachránit život a navrátit zdraví.

{id="dlouhodobe\_pobolivani\_nadrisku\_s\_nechutenstvim"}

## Dlouhodobé pobolívání nadřišku s nechutenstvím

n/a

Existuje souvislost rakoviny žaludku s neléčenou vředovou chorobou a dlouhodobě s [nesprávnými stravovacími návyky][8], stejně jako s nevyváženou psychikou.

**Rakovina žaludku** se v počátku projevuje jako neurčitá bolest v nadbřišku, často jen jako pocit na zvracení nebo [pocit těžkého žaludku][1]. Typické příznaky rakoviny žaludku se objevují až v rozvinutějším stádiu nemoci. Mezi ně patří:

  * ztráta nebo změna chuti k jídlu,
  * odpor k masu,
  * častá nevolnost,
  * hubnutí,
  * zvýšená únavnost.

Pro úspěšnou léčbu je nezbytně nutné, aby rakovina byla odhalena co nejdříve. Vyšetření žaludku na specializovaném pracovišti jasně určí diagnózu a odborný lékař doporučí nejvhodnější způsob léčení.

Nejvíce jsou rakovinou žaludku ohroženi muži nad 50 let, s [chronickým vředovým onemocněním][3], s opakovanými záněty žaludku a lidé s potvrzenou přítomností bakterie způsobující [žaludeční vředy][3] _(helikobakter pyroli)_.

Rakovina žaludku je velmi vážnou nemocí, ale je-li včas odhalena, lze ji zcela vyléčit.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Čím je způsobeno zvracení velkého množství krve?
  2. Co je meléna?
  3. Které faktory vedou ke vzniku rakoviny žaludku?
  4. Jaké jsou počáteční projevy rakoviny žaludku?
  5. Jaké jsou projevy rozvinutého stádia rakoviny žaludku?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: tlak_zaludku
 [2]: nalehavost_vysetreni
 [3]: zaludecni_vredy
 [4]: varixy
 [5]: rakovina_streva
 [6]: slepak
 [7]: pankreatitida
 [8]: zdrave_traveni

