
{data-type="article" data-image="/files/preview/koutek/poraneni\_jedovatym\_zviretem/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav\_pavelka" id="poraneni\_jedovatym_zviretem" short="Poranění jedovatým zvířetem" ctime="2007-12-11" mtime="2017-11-11"}

# Poranění jedovatým zvířetem

{class="description" kw="zvíře, poranění, úrazy, první pomoc, zánět, bolest, pohyb, orgány"}

Kdo netrpí alergií, nemusí se obávat ani opakovaného poranění u nás žijícím hmyzem nebo hadem. Závažné alergické reakce na jed bodavého hmyzu (bodnutí žihadla) však přibývají.

Bodnutí hmyzem (včelou, vosou, sršněm) jsou poranění častá. Oproti tomu uštknutí u nás žijícím jedovatým hadem (zmijí obecnou) se vyskytuje zřídka. Informace o druhu a nebezpečnosti jedu exotických zvířat mívají jejich chovatelé. V případě nejasnosti jsou informace dostupné **v toxikologických ústavech**.

Poranění hmyzem se vyhnout v zásadě nelze. Zvýšenou pozorností je však možné předejít katastrofickému scénáři a **nepřehlédnout vosu v nápoji nebo v jídle**.

{class="important"}

Bodne-li vosa žihadlo do kořene jazyka nebo krku, začíná [u alergika][1] závod s časem a je nutné neprodleně [zavolat záchranku][2]! Přibývající otok [horních cest dýchacích][3] je možné zpomalit cucáním kousků ledu.

{id="bodnuti\_nebo\_kousnuti_hmyzem"}

## Bodnutí nebo kousnutí hmyzem

{class="description"}

Bodnutí včelím či vosím žihadlem lze **ošetřit ledovým obkladem, přiložením cibule nebo octa**. V případě zkušeností se zvýšenou (alergickou) reakcí je nutné neprodleně vyhledat lékařské ošetření. Nejedná-li se o alergickou reakci, lidský organismus si s jedem běžně poradí.

Má-li člověk zkušenost a reakci na bodnutí (otok) má minimální, **není třeba podléhat panice ani při bodnutí do úst nebo do jazyka**. Lze předpokládat, že se nevyvine závažnější reakce, než při bodnutí do jiné části těla. Eventuální otok lze potlačit cucáním ledu.

Lidem trpícím značnou reakcí na bodnutí hmyzem je potřeba [neprodleně zavolat záchranku][2]. Alergici u sebe mívají injekci s vhodným lékem, kterou si v takovém případě [svépomocí aplikují][4].

Zvláštní kapitolou je **poranění drobným hmyzem** (mouchou či muškou), který není jedovatý a nemá žihadlo. Může však kousnutím do kůže [zanést infekci][5]. Takový kousanec zprvu pouze svědí, ale po několika dnech se projeví místním [rozvojem zánětu][6].

{id="ustknuti\_zmiji\_obecnou"}

## Uštknutí zmijí obecnou

{class="description"}

**Zdravý člověk není uštknutím zmijí obecnou ohrožen na životě.** Při uštknutí je prvořadé pacienta zklidnit a zajistit klidný transport k ošetření.

Uštknutí zmijí obecnou – jediným u nás volně žijícím jedovatým hadem – je vzácné. Had se snaží setkání s člověkem vyhnout. Na člověka zaútočí uštknutím pouze v případě, že se nestihne odplazit nebo se cítí ohrožen.

{class="important"}

První pomoc v případě uštknutí zmijí spočívá ve **zpomalení vstřebávání jedu** z rány. Poraněnou končetinu je dobré nezatěžovat (pochodem), přerušovaně zaškrcovat a chladit. [Transport k lékařskému ošetření][7] není třeba uspěchat. Jed zmije obecné působí v řádu hodin až dnů.

Navzdory dříve doporučovanému postupu není vhodné ránu rozřezávat a vysávat. Jed by se dásněmi vstřebával a ohrožoval by zachránce. Času na lékařské ošetření je relativně dost. Sérum proti hadímu uštknutí se podává pouze výjimečně – v případě podezření na nepřiměřenou reakci.

{id="otazky" var="inputvar-otazky_h"}

## n/a

{class="description" var="inputvar-otazky_desc"}

n/a

{class="otazky"}

  1. Jak nejlépe ošetřit bodnutí hmyzem?
  2. Jaký je rozdíl při poskytování pomoci alergikovi a nealergikovi?
  3. Jaké následky může mít kousnutí hmyzem?
  4. Jak rychle musí dojít k ošetření po uštknutí zmijí?
  5. Proč nerozřezávat ránu po kousnutí zmijí a nevysávat jed?
  6. Za jakých okolností se podává sérum proti uštknutí zmijí obecnou?

{var="inputvar-odkazy_h" id="odkazy" class="filter"}

## n/a

{class="description" var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: imunita
 [2]: rychla_lekarska_pomoc
 [3]: ryma_a_smrkani
 [4]: pichnuti_injekce
 [5]: mikroorganizmy
 [6]: lecba_zanetu
 [7]: nalehavost_lekarskeho_vysetreni

