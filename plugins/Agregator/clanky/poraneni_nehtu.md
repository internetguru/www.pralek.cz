
{data-fbcommentid="1859932350805794" data-type="article" data-image="/files/preview/koutek/poraneni_nehtu/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-11-30" mtime="2011-11-30" data-top="997" author="Jaroslav Pavelka" id="poraneni_nehtu" short="Poranění nehtu"}

# Nejčastější poranění nehtu

<!-- generated attribute kw by user_updatekw.sh on 2020-10-11, do not edit -->

{kw="nehet, úraz, strach, krvácení, zánět, zlomeniny"}

Úrazy nehtů bývají pro domnělou malichernost podceňované a ze strachu z bolestivosti ošetření zanedbávané. Neošetřená poranění nehtů však vedou ke zbytečným doživotním deformitám.

Výrazná bolestivost poranění posledního článku prstu nebo jen nehtu vede ke strachu z lékařského ošetření. Lékařské ošetření však probíhá v místním nebo i v celkovém znecitlivění. Strach proto není na místě a bezprostředně **po ošetření následuje úleva**.

Při úrazu nehtu se často poraní:

  1. nehtové lůžko (část prstu viditelná pod [zdravým nehtem][1]), občas také
  2. [nehtové valy][2] (ležících po stranách nehtů) a někdy dokonce
  3. nehtové ploténky (zvláštní struktura, ze které vyrůstá nehet).

{id="triska\_pod\_nehtem"}

## Tříska pod nehtem

n/a

Cizí tělísko (nejčastěji tříska nebo částečka olupujícího se laku) se může dostat pod nehet, kde pevně uvízne. Takové poranění je v okamžiku úrazu velmi bolestivé, bolest však po chvíli ustoupí. Rána většinou nekrvácí, proto bývá léčení zanedbáváno.

S třískou se pod nehet dostávají [mikroorganizmy][3]. Možnosti dalšího vývoje neošetřeného úrazu podle reakce organizmu na cizí tělísko:

  1. Tříska odrůstá spolu s nehtem a postupně se jí organizmus zbaví. Infekce nemusí vůbec vzniknout.
  2. Tříska zůstává (pevně lpí) v nehtovém lůžku, nad ní odrůstá nehet. Teprve po delší době dochází k postupnému uvolňování třísky a rozvoji [zánětlivé reakce][4] (s odstupem týdnů).
  3. Nehtové lůžko se bezprostředně (do 3 dnů) zanítí a hnis vytéká původní rankou zpod nehtu.
  4. Nehtové lůžko se bezprostředně (do 3 dnů) zanítí a hnis se pod nehtem hromadí. Nehet je hnisem odtlačován a postupně se celý odloučí. V tomto případě nastává největší bolest druhý den po úrazu. Je velká pravděpodobnost, že se prst zhojí, ale **nově narůstající nehet bude zdeformovaný** nebo jinak neplnohodnotný.

Pacient je ohrožen rozvojem tetanu a v souvislosti s [vývojem zánětu][5] trpí bolestí. [Vyhledání lékařského ošetření][6] je nejvhodnější následující pracovní den dopoledne. V případě trvající bolesti ihned.

Lékař prst znecitliví (místním umrtvením) a tělísko odstraní – většinou je třeba snést nehet (laicky strhnout nehet). **Snesení nehtu po znecitlivění prstu nebolí.** Pak je nehtové lůžko ošetřeno a pacientovi je zkontrolováno a případně doplněno očkování proti tetanu. Po odborném odstranění nehtu **vyroste nový plnohodnotný (nezdeformovaný) nehet**.

{class="example"}

Snesení nehtu (laicky stržení nehtu) po znecitlivění prstu je skutečně nebolestivý zákrok. Pacient, který se o zákroku dozví až dodatečně (po zakrytí prstu obvazem), nechce této informaci ani uvěřit, protože stržení nehtu vůbec nevnímal.

{id="odchlipnuti_nehtu"}

## Odchlípnutí nehtu

n/a

K odchlípnutí (odtržení) části nehtu může dojít působením přímého násilí na nehet ve směru od nehtového lůžka. Nedojde-li ke znečištění _(kontaminaci)_ nehtového lůžka, bolest po zklidnění pomine. V takovém případě je možné nechat nehtové lůžko samovolně zhojit a odrůstající nehet pouze odstřihovat.

Lékařské ošetření je dobré vyhledat jen v případě trvající bolesti a zarudnutí prstu (které jsou známkami zánětu).

{id="uhozeni\_do\_nehtu\_bez\_poraneni\_nehtoveho\_luzka"}

## Uhození do nehtu bez poranění nehtového lůžka

n/a

Běžné uhození do nehtu (nejčastěji kladivem) je prosté odloučení nehtu od (jinak nepoškozeného) lůžka. To může vést ke vzniku krevního výronu pod nehtem (modřina). Krev je pod nehtem viditelná a působí přetlak – celý poslední článek prstu bolí a škube v něm. Rána navenek nekrvácí.

{class="important"}

Od bolesti částečně uleví zvednutí poraněné končetiny do výšky nad úroveň těla a ledování. Sníží se tím tlak a prokrvení bolestivého místa. Bolest však může narůstat v souvislosti s eventuálním rozvojem zánětu.

Pro urychlení léčení a odstranění bolesti lékař zcela bezbolestně provrtá nehtem drobný otvor _(fenestrace nehtu)_. Otvorem vyteče pod tlakem nahromaděná krev a potíže ihned ustoupí. Zánět se nerozvine. Po vyprázdnění nebo vstřebání krve nehet odpadne nebo postupně odroste a vyroste nový.

{id="uhozeni\_do\_nehtu\_s\_poranenim\_nehtoveho\_luzka"}

## Uhození do nehtu s poraněním nehtového lůžka

n/a

Poranění prstu těžkým břemenem s částečným uvolněním nehtu _(luxace nehtu)_ krvácí a bolí. Takto poraněný pacient většinou hned po úrazu pro bolest vyhledá lékařské ošetření.

**Poškození nehtového lůžka však není vidět.** Nehet zůstává celistvý a pevně lpí na jedné z částí poškozeného nehtového lůžka. Lékař ránu znecitliví, nehet bezbolestně odstraní a lůžko patřičně ošetří.

Často bývá [poraněna i kost pod nehtem][7]. Většinou se láme nehtová drsnatina (část kosti posledního článku prstu).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Čím může být nebezpečná tříska pod nehtem?
  2. Jak se má správně ošetřit odchlípnutý nehet?
  3. Jak se projevuje krevní výron pod nehtem?
  4. O čem svědčí krvácení zpod nehtu spojené s odtržením části nehtu?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: plisne_kuze
 [2]: zarustajici_nehty
 [3]: bakterie
 [4]: vyvoj_zanetu
 [5]: angina
 [6]: nalehavost_vysetreni
 [7]: zlomeniny

