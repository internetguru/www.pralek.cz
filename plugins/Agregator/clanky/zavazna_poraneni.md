
{data-fbcommentid="1859855190813510" data-type="article" data-image="/files/preview/koutek/bodne\_a\_strelne_poraneni/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-05-15" mtime="2009-05-15" data-top="929" author="Jaroslav Pavelka" id="zavazna_poraneni" short="Závažná poranění"}

# Závažnost bodných a střelných poranění 

{kw="poranění, krvácení, kůže-podkoží, pohyb, břicho, cévy"}

Poranění zabodnutým předmětem nebo zástřel je závažné podle toho, jak a které vnitřní orgány jsou poškozeny. 

{id="poraneni\_tupym\_predmetem"}

## Poranění tupým předmětem 

Předmět zabodnutý do kůže (nejčastěji hřebík, šroubovák, tupý nůž) často nelze vytáhnout z rány, protože pevně drží v kůži. To je dáno tím, že je kůže velmi pružná. 

{class="example"}

V okamžiku pronikání hrotu hřebíku kůží je kůže velmi prohnutá a napnutá a ve výsledku je otvor v kůži menší, než je průměr proniklého předmětu. Proto je poranění tupým předmětem bolestivé. 

Kůže jej pevně drží a kolem zabodnutého předmětu je velmi napjatá. K odstranění předmětu bývá nutné znecitlivění okolí, drobné naříznutí otvoru (jeho zvětšení) a následně snadné vyproštění předmětu. 

{id="poraneni\_ostrym\_predmetem"}

## Poranění ostrým předmětem 

Ostré předměty při pronikání kůži nenapnou. Otvor je pak stejně velký jako pronikající předmět, například injekční jehla. **Poranění ostrým předmětem téměř nebolí.** Čím ostřejší je pronikající nástroj, tím menší je způsobená bolest. 

{class="example"}

Velmi ostré jsou například skleněné střepy, které při pronikání kůži řežou pod určitým úhlem. Vzniklá rána pak může být zcela jiná než původní střep. Nebezpečí poranění střepem spočívá v jeho **snadném pronikání do hlubokých struktur**. 

**[Drobná ranka][1] na zápěstí může souviset se závažným poraněním šlach, cév nebo nervů.** [Při poranění ruky][2] je třeba vždy vyzkoušet hybnost a citlivost prstů. V prstech totiž nejsou žádné svaly. Prsty jsou složeny pouze z kostí, kloubů, vazů, šlach, tuku, kůže a nehtů. Pohybové svaly prstů jsou uloženy na předloktí. K prstům vedou pevné šlachy, které pohyb přenáší. V případě přerušení některé šlachy nelze provést pohyb příslušným prstem. 

{id="zabodnuty\_nebo\_uvizly_predmet"}

## Zabodnutý nebo uvízlý předmět v těle 

Zapíchnutí a zalomení jehly nebo třísky do chodidla je velmi svízelné a časté poranění. V tukovém polštáři chodidla se zabodnutý předmět těžko hledá. Někdy předchází jeho odstranění i několik neúspěšných pokusů. Třísky a předměty organického původu je nutné odstranit, jinak by byly [příčinou opakovaných zánětů][3]. 

Drobné kovové předměty (nejčastěji odštěpky kovu při uhození kladivem do majzlíku) není nutné za každou cenu odstraňovat. Bolest ustoupí po [ústupu zánětu][4]. Kovové částečky pak často vrostou do podkoží, časem jsou obaleny jizevnatou tkání a nepůsobí majiteli žádné potíže. 

{class="important"}

Střepina však může působit potíže například [drážděním nervu][5]. Pak je její odstranění nutné. 

{class="example"}

Střelné poranění je závažné podle toho, jaké tkáně jsou projektilem zdevastované nebo poškozené ([průstřel hrudníku][6]). Přežije-li postřelený člověk, cílem chirurgů na operačním sále je napravovat škody, které způsobila energie projektilu. 

Spojují se roztříštěné kosti, sešívají se porušené cévy, šlachy, svaly, nervy. Všechny části často roztrhaného projektilu nebo všechny broky není ani možné ani nutné odstranit. Vyjmutí projektilu samotného bývá prioritou pouze v amerických filmech. 

Zapíchnuté silnější předměty (např. šíp, drát, větev) není vhodné při první pomoci z těla vůbec uvolňovat, ale naopak transportovat poraněného k ošetření i se zapíchnutým předmětem. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Jaký je rozdíl v bodném poranění tupým a ostrým předmětem? 
  2. Proč není dobré v rámci první pomoci odstraňovat zabodnutý předmět z těla? 
  3. Proč není nutné vždy odstraňovat v těle uvízlé kovové střepiny? 
  4. S čím může souviset drobná ranka na zápěstí? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: poraneni
 [2]: onemocneni_slach
 [3]: teplota
 [4]: bakterie
 [5]: karpalni_syndrom
 [6]: pneumotorax

