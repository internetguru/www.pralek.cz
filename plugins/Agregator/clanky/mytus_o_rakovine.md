
{data-fbcommentid="1859904310808598" data-type="article" data-image="/files/preview/koutek/mytus\_o\_rakovine/main.jpg" class="docinfo linklist" xml:lang="cs" ns="https://www.pralek.cz"}

{ctime="2007-10-05" mtime="2007-10-05" author="Jaroslav Pavelka" authorid="jaroslav\_pavelka" id="mytus\_o_rakovine" short="Mýtus o rakovině"}

# Mýtus o urychlení rakoviny operací

<!-- generated attribute kw by user_udpatekw.sh on 2020-01-15, do not edit -->

{kw="rakovina, mýty, strach, nádory, zhoubné, uzliny, krvácení, zvracení, bolest"}

Rakovina je tím **lépe léčitelná, čím dříve je odhalena**. Naopak odklad lékařského vyšetření může způsobit závažné nenapravitelné poruchy zdraví, kdy už pacientovi nelze pomoci ani operací.

Strachem z rakoviny pacienti bohužel často **promarní vhodnou dobu, kdy je případná rakovina ještě dobře léčitelná**. Jak čas plyne, nejenže zhoubný nádor (rakovina) roste, ale může také v těle vytvářet druhotná ložiska neboli _metastázy_.

Růst nádoru ani tvorba druhotných ložisek nemusí vůbec bolet. Obecné nejasné příznaky pouze někdy obtěžují, jsou však víceméně snesitelné:

  * [boulička nebo zatvrdlina v prsu][1] nebo kdekoli [jinde na těle][2],
  * [měnící se nebo svědící mateřské znaménko][3],
  * [nechutenství a úbytek na váze][4],
  * celková slabost, únava, vyčerpanost,
  * [přítomnost krve ve stolici][5], [v moči][6], vykašlávání krve,
  * [dlouho se nehojící kožní defekt][3].

{class="important"}

<span class="fas fa-exclamation-triangle">i</span>Vzhledem k přirozenému strachu z rakoviny se lidé snaží různé příznaky dlouhodobě podceňovat nebo tajit před rodinou a hledat záminky, proč nejít k lékaři. K lékaři přicházejí až s následnými komplikacemi.

{id="komplikace\_zhoubneho\_nadoru"}

## Komplikace zhoubného nádoru

Neléčené příznaky počínající rakoviny se časem promění v komplikace, které teprve nemocného [přivedou k lékaři][7]. Po potvrzení obávané diagnózy se dostane pacient na operační sál. Pak už nemusí být vyřešení nádorového onemocnění **vzhledem k pokročilému stavu** možné.

Projevy postupující rakoviny jsou závažné a nedají se už snadno ignorovat. Bývá to zejména:

  * [prudké krvácení do zažívacího traktu][8] nebo [do moče][9],
  * [vysoká teplota][10] či prudká bolest bez zjevné příčiny,
  * [střevní neprůchodnost][11] [se zvracením][12],
  * celková sešlost, slabost, nechutenství a značný [váhový úbytek][4].

{class="example"}

<span class="fas fa-lightbulb">i</span>Z laického pohledu tak vzniká _mýtus_, že viditelné zhoršení zdravotního stavu či dokonce úmrtí pacienta způsobila až operace. Skutečnost je však taková, že doba, kdy byla **šance na vyléčení, byla bohužel promarněna**.

{id="rakovina\_ci\_zcela\_nezavazne\_onemocneni"}

## Rakovina či zcela nezávažné onemocnění

Výše zmíněné nejasné příznaky bývají často **známkou i zcela banálního onemocnění**. Tuto jistotu lze však získat jen po poradě s lékařem.

Je mnoho typů [zhoubných i nezhoubných nádorů][13], které se mohou projevovat výše uvedenými příznaky. I zhoubné nádory jsou ve většině případů tím lépe léčitelné, čím dříve jsou odhaleny.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. V čem spočívá záludnost počátku onemocnění zhoubným nádorem?
  2. Za jakých podmínek nejčastěji vyhledává pacient lékařské ošetření?
  3. Proč lidé chodí na vyšetření pro podezření na rakovinu pozdě?
  4. Může laik sám u sebe určit rakovinu a proč?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: lymfaticke_uzliny
 [2]: kyla
 [3]: znamenko-bradavice-rakovina
 [4]: obezita_a_energie
 [5]: krvaceni_z_konecniku
 [6]: mocove_kameny
 [7]: nalehavost_lekarskeho_vysetreni
 [8]: komplikace_vredu
 [9]: zanet_mocoveho_mechyre
 [10]: teplota
 [11]: strevni_nepruchodnost
 [12]: funkcni_poruchy_traveni
 [13]: nezhoubny_nebo_zhoubny_nador

