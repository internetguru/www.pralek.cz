
{data-fbcommentid="1939252742873754" xml:lang="cs" data-type="article" data-image="/files/preview/koutek/projevy_alergie/main.jpg" class="docinfo linklist" ns="https://www.pralek.cz"}

{ctime="2020-04-14" mtime="2020-04-14" data-top="912" id="alergie" author="Jaroslav Pavelka" short="Alergie"}

# Co je a co není alergická reakce 

{kw="alergie, jed, imunita, zánět, mikroorganizmy"}

Alergie je nepřiměřená reakce organismu na běžně neškodnou látku. Látka způsobující alergii se nazývá alergen. Alergenem se tedy mohou stát cizorodé bílkoviny jako např. pylová zrna, plísně, složky potravy, jed [bodavého hmyzu][1], částice prachu nebo chemické prvky, a to nejčastěji kovy. 

{id="princip_alergie"}

## Princip alergie 

Alergie je způsobena aktivací protilátek vůči danému alergenu. Alergenem se může stát původně neškodná látka. [Imunitní systém][2] látku chybně vyhodnotí jako nepřátelskou a naprosto nesmyslně proti ní bojuje, jako kdyby byla škodlivá. 

Projevy alergie jsou různé: 

  * od kontaktní alergické vyrážky např. v místě dotyku kůže s alergizujícím kovovým náramkem hodinek nebo s přezkou opasku, 
  * přes alergickou [rýmu][3] v době květu a tedy výskytu pylu alergizujících rostlin, 
  * po celkovou alergickou reakci se svědivou vyrážkou a otoky obličeje a končetin po požití alergenu nebo po bodnutí hmyzem, 
  * až po celkový anafylaktický šok, který může skončit během krátké doby fatálně. 

{id="co\_je\_alergicka_reakce"}

## Co je alergická reakce 

Alergická reakce je reakce na alergeny. Podle oblasti projevu se reakce dělí na místní a celkovou. 

Příznaky **místní reakce** mohou být: 

  * vyrážka nebo kopřivka v místě styku s alergenem, 
  * zduření nosní sliznice (alergická rýma), 
  * zarudnutí, svědění, otoky očí (alergický zánět spojivek), 
  * zúžení průdušnice a průdušek, dušnost a dechová nedostatečnost nebo až 
  * astmatický záchvat po vdechnutí alergenu. 

Příznaky **celkové reakce** na alergeny se mohou projevit podle závažnosti reakce jako: 

  * celková kožní reakce (svědivá vyrážka), 
  * zúžení průdušek s pocitem nedostatku vzduchu, 
  * otoky a zarudnutí obličeje nebo končetin, 
  * snížení krevního tlaku s pocitem na [omdlení nebo s kolapsem][4] nebo až 
  * fatální selhání krevního oběhu během několika minut (tzv. anafylaktický šok). 

{class="example"}

Senná rýma je častým příkladem slabé celkové alergické reakce na pyly trav. Astmatický záchvat bývá často vyvolán alergickou reakcí na domácí prach nebo roztoče. Různé alergické reakce (nejčastěji celkové svědivé vyrážky) mohou být vyvolány také některými léky. 

{id="co\_neni\_alergicka_reakce"}

## Co není alergická reakce 

Správně fungující imunitní systém nereaguje na látky, které nejsou tělu nebezpečné. Tělu nebezpečné látky nebo jedy imunitní systém rozpozná a označí. Bojuje proti nim tak, aby bylo poškození organismu co nejmenší. 

Alergickou reakcí tedy není přirozená reakce organizmu proti cizorodé škodlivině. Následuje několik příkladů projevů správně fungujícího imunitního systému proti cizorodé škodlivině: 

  * Přirozená reakce proti hmyzímu jedu po píchnutí žihadla je pupínek, bolest, svědění, místní zarudnutí, otok v místě bodnutí. 
  * Přirozená reakce na dráždivý prach nebo cizí tělísko ve spojivkovém vaku oka je pálení oka, zarudnutí spojivek, bolest a slzení. 
  * Přirozená obranná reakce organismu po spálenině, omrzlině nebo poleptání kyselinou či zásadou je místní zarudnutí, pálení, otok a bolest. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Co je alergie? 
  2. Co je alergen? 
  3. Jaké jsou příznaky místní alergické reakce? 
  4. Jaké jsou příznaky celkové alergické reakce? 
  5. Jaké jsou příznaky normální reakce organizmu na bodnutí hmyzem v případě správně fungujícího imunitního systému? 

{id="dotace" var="inputvar-feedback_h"}

## n/a 

{var="inputvar-feedback_desc"}

n/a 

{id="odkazy" var="inputvar-odkazy_h" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: jedovate_zvire
 [2]: imunita
 [3]: ryma
 [4]: kolaps

