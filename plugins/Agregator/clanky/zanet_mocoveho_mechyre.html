<?xml version="1.0" encoding="utf-8"?>
<body data-fbcommentid="1859958557469840" data-type="article" data-image="/files/preview/koutek/zanet_mocoveho_mechyre/main.jpg" class="docinfo linklist" xml:lang="cs" ns="https://www.pralek.cz">
  <h ctime="2010-01-27" mtime="2010-01-27" data-top="945" author="Jaroslav Pavelka" authorid="jaroslav_pavelka" id="zanet_mocoveho_mechyre" short="Zánět močového měchýře">Zánět močového měchýře žen</h>
  <!-- generated attribute kw by user_updatekw.sh on 2020-09-18, do not edit -->
  <desc kw="moč, zánět, prochlazení, břicho, pocení, neúrazové, prevence, krvácení">Zánět močového měchýře je nepříjemné a velmi bolestivé onemocnění, které není nakažlivé ani nebezpečné. Postihuje nejčastěji mladé ženy a bohužel se vracívá. Není souvislost mezi zánětem močového měchýře a zanedbáváním hygieny.</desc>
  <p>Močový měchýř mužů i žen je uložen za stydkou kostí. Močová trubice odvádí moč z močového měchýře ven z těla. Zevní ústí močové trubice žen je uloženo v poševním vchodu, který je <a href="bakterie">osídlen zvláštními mikroorganizmy</a>.</p>
  <section>
    <h id="pricinou_zanetu_mocoveho_mechyre_jsou_anatomicke_pomery_zen">Příčinou zánětu močového měchýře jsou anatomické poměry žen</h>
    <desc>n/a</desc>
    <ol>
      <li>Močová trubice žen je velmi krátká, proto je snadnou <a href="teplota">vstupní bránou infekce</a>. Za určitých podmínek mohou mikroorganizmy proniknout do močového měchýře a způsobit <a href="zanet">jeho zánět</a>.</li>
      <li>Zevní ústí močové trubice žen bývá někdy zúžené – část močového proudu se vrací při močení proti proudu moči zpět do močového měchýře a s sebou může brát mikroorganizmy z poševního vchodu.</li>
    </ol>
    <p class="important">Není souvislost mezi zánětem močového měchýře a zanedbáváním hygieny. Naopak spíše může ublížit nadměrná intimní hygiena za použití nesprávného mýdla. Vhodná jsou pouze zvláštní mýdla určená pro intimní hygienu, která podporují přirozené mikrobiální osídlení pochvy.</p>
    <p>Prodělané <strong>onemocnění močového měchýře se vracívá</strong> <em>(recidiva)</em>. Příčinou bývá jakékoli oslabení, vyčerpání nebo prochlazení organizmu. K odvrácení recidivy je třeba:</p>
    <ul>
      <li>dbát na dostatečný (třeba aktivní) odpočinek,</li>
      <li>zajistit dostatečný <a href="prijem_tekutin">příjem nedráždivých tekutin</a>,</li>
      <li>podporovat <a href="imunita">tvorbu imunity</a> a</li>
      <li>
        <strong><a href="teplota">přiměřeně se oblékat</a></strong>
        .
      </li>
      <li>Funkci močového měchýře blahodárně ovlivňují brusinky.</li>
    </ul>
    <p class="example">Je nutné <a href="bolest_v_krku_angina">bránit se nejen prochlazení</a>, ale stejně nebezpečné může být zpocení s následným prostydnutím anebo pouhé prochlazení nohou. Znovuvzplanutí zánětu močového měchýře může způsobit jen delší pobyt v mokrých plavkách nebo v mokrých botách.</p>
    <h id="projevy_zanetu_mocoveho_mechyre">Projevy zánětu močového měchýře</h>
    <desc>n/a</desc>
    <p>Prudký zánět močového měchýře <em>(cystitis acuta)</em> se projevuje jako nesnesitelná bolest v podbřišku s nucením na močení. Bolest se zhoršuje na počátku a na konci močení. Někdy se projeví dokonce i <a href="mocove_kameny">krvácením do moče</a> <em>(cystitis haemorhagica)</em>. Zánět močového měchýře bývá <a href="teplota">doprovázen zvýšenou teplotou</a>.</p>
    <h id="leceni_zanetu_mocoveho_mechyre">Léčení zánětu močového měchýře</h>
    <desc>n/a</desc>
    <ol>
      <li>K léčení zánětu močového měchýře se užívají antibiotika nebo chemoterapeutika a to nejlépe podle <a href="antibiotika">kultivace a citlivosti</a>.</li>
      <li>Dále <a href="leky_proti_bolesti">je nutné brát léky proti bolesti</a>, <a href="lekove_formy">nejlépe ve formě kapek</a>, protože lze dobře určit účinnou dávku.</li>
      <li>Velké množství nedráždivých tekutin působí vždy blahodárně. Moč se naředí, je méně dráždivá a bolesti se zmírňují. Je dobré vynechat <a href="stravovaci_navyky">dráždivé potraviny a nápoje</a> (džus, ananas, káva, kakao, kořeněná a smažená jídla).</li>
      <li>Je třeba překonat trvalé nutkání na močení. <strong>Časté močení několika kapek moči nepřináší úlevu, ale naopak zhoršuje bolesti.</strong> Teprve po nahromadění určitého množství moče má smysl jednorázové vymočení, které je bolestivější pouze v počátku, později je snesitelné.</li>
    </ol>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč zánětem močového měchýře trpí převážně ženy?</li>
      <li>Čím je nadměrná intimní hygiena za použití nesprávného mýdla pro ženu nebezpečná?</li>
      <li>Čím je způsobena recidiva zánětu močového měchýře?</li>
      <li>Jaké jsou formy léčení zánětu močového měchýře?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>