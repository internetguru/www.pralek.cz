<?xml version="1.0" encoding="utf-8"?>
<body data-fbcommentid="1859890034143359" data-type="article" data-image="/files/preview/koutek/leceni_zlomenin/main.jpg" class="docinfo linklist" xml:lang="cs" ns="https://www.pralek.cz">
  <h ctime="2015-04-21" mtime="2015-04-21" data-top="977" author="Jaroslav Pavelka" id="leceni_zlomenin" short="Léčení zlomenin">Metody léčení zlomenin</h>
  <!-- generated attribute kw by user_updatekw.sh on 2021-12-06, do not edit -->
  <desc kw="zlomeniny, krev, poranění, úraz, pohyb">Zlomeniny lze léčit různými metodami. Každá metoda má své výhody a nevýhody. Poučený pacient by se měl aktivně podílet na výběru nejvhodnější metody léčení své zlomeniny.</desc>
  <p>Po patřičném vyšetření pacienta lékař určí vhodný způsob léčení zlomeniny. Většinou však nebývá pouze jediná možnost, podobně jako při léčení <a href="vyron_kotniku">podvrtnutého kotníku</a>.</p>
  <p>Informovaný pacient může projevit přání volby konkrétního způsoby léčby <a href="zlomeniny">zlomeniny</a> s přihlédnutím k ročnímu období, věku či nezbytně nutné aktivitě. Lékař může k jeho přání přihlédnout a vyhovět nebo poukázat na přednosti jím navrhované léčebné metody.</p>
  <section>
    <h id="lecebne_ovlivneni_hojeni_zlomenin">Léčebné ovlivnění hojení zlomenin</h>
    <desc>n/a</desc>
    <p>Každá zlomenina se přirozeně hojí. Podle druhu kosti a typu zlomeniny se může i nepoznaná či neléčená zlomenina zhojit samovolně a bez následků. Přesto je vhodné s každým podezřením na zlomeninu <a href="nalehavost_vysetreni">vyhledat lékařské vyšetření</a>.</p>
    <p>Proces léčení zlomeniny spočívá v jejím napravení (srovnání), následuje znehybnění (fixace), pak rozcvičení (s postupným zatěžováním) a po zhojení plné zatěžování. Jednotlivé fáze léčení jsou různě dlouhé a různě intenzivní. Jsou závislé na typu zlomeniny, na věku a životním stylu pacienta a na přístupu pacienta k léčení úrazu.</p>
    <p>Mezi kostní úlomky se po úrazu vylije krev, ta se srazí, krevní sraženina se zvolna mění ve vazivo, vazivo se postupně mění v plnohodnotnou kost. Lékaři se snaží proces hojení zlomenin blahodárně ovlivnit takovým způsobem, aby stav po zhojení byl co nejpodobnější stavu před úrazem. Léčení zlomenin lze rozdělit do následujících fází.</p>
    <ol>
      <li>Po úrazu je často potřeba úlomky kosti vrátit do původní polohy – <strong>zlomeninu napravit</strong>. Je-li nutné napravení zlomeniny, provádí se nejčastěji v místním nebo v celkovém znecitlivění podle závažnosti a typu zlomeniny (dle posunu kostních úlomků).</li>
      <li>Po určitou dobu je třeba zajistit <strong>úplný klid</strong> fixací neboli znehybněním poraněné části těla.</li>
      <li>
        Další fází léčení zlomenin je <strong>pozvolné rozcvičování</strong> a lehké zatěžování okolních svalů a kloubů. Je-li zlomenina stabilní, je možné po určité době začít postiženou část těla zlehka zatěžovat a tím urychlit hojení. Cviky může poučený pacient provádět již současně s fixací. Po snětí fixace je nutné rozcvičovat okolní klouby a posilovat ochablé svaly. 
        <ul>
          <li class="example">Předškolní dítě ztrácí po třítýdenní fixaci až třetinu svalové hmoty postižené končetiny.</li>
        </ul>
      </li>
      <li>Nakonec se musí <strong>zhojená kost plně zatěžovat</strong>. Po ústupu potíží je nutné hojící se končetinu intenzivně rozcvičovat, zatěžovat, a hlavně brzy začít normálně používat. <a href="detske_zlomeniny">Zvláště dětem</a> je nutné opakovaně připomínat, že (a mnohdy i jak) mají nyní již zhojenou končetinu „normálně“ používat.</li>
    </ol>
    <h id="druhy_fixaci_zlomenin">Druhy fixací zlomenin</h>
    <desc>n/a</desc>
    <p>Existuje řada možností, jak zafixovat zlomeninu. Počínaje přiložením klacku k poraněné končetině v rámci první pomoci až po operační zavedení dlahy přímo do poraněné kosti. Každá popsaná možnost fixace má určité výhody i nevýhody.</p>
    <ul>
      <li><strong>Sádrová fixace</strong> je nejčastěji užívána u zlomenin končetinových kostí. Sádra je prodyšná, pevná, nealergizující, lehká a levná. Nevýhodou je její zničení při namočení.</li>
      <li>
        <strong>Plastová fixace</strong> bývá laicky nazývána „koupací sádra“. Je prodyšná, lehká, pevná a případným namočením se nezničí. Nevýhodou je, že některé typy zlomenin nelze v součinnosti s plastovou fixací napravit do správného postavení. Plastovou fixaci navíc mnohdy nehradí pojišťovny. 
        <ul>
          <li class="example">Žádná plastová fixace není koupací. Pacient s nutnou fixací má být v klidu a nikoli v bazénu nebo ve vaně. Mezi plastovou fixací a kůží je zvláštní vata. Ta by končetinu velmi dráždila, kdyby byla opakovaně nasáklá vodou.</li>
        </ul>
      </li>
      <li><strong>Fixace ortézou</strong>, dlahou, náplastí, nebo jen klidem jsou vhodné u některých typů zlomenin a jsou mnohdy zaměnitelné. Nezajistí však zlomenině naprostý klid. Jejich největší výhodou je možnost fixaci dle potřeby sejmout, omýt postižené místo a fixaci opět přiložit.</li>
      <li><strong>Operační spojení kostí</strong> je zcela pevné. Provádí se u zlomenin, které by se jinak nemohly zhojit v požadovaném (původním) postavení. Nevýhodou této metody jsou rizika spojená s operací a podáním narkózy (anestézie) a nutnost dalšího operačního zákroku s časovým odstupem. Kovový materiál je potřeba po zhojení zlomeniny z těla odstranit.</li>
      <li>U některých zlomenin je vhodné použití kovové náhrady kosti, nejčastěji <strong>operační náhradu kloubu</strong>. Nevýhodou je opět obecné riziko operace a narkózy.</li>
    </ul>
    <h id="komplikace_hojeni_zlomenin">Komplikace hojení zlomenin</h>
    <desc>n/a</desc>
    <p>Při léčení zlomeniny mohou <strong>vzniknout trvalé následky</strong>. Nejčastěji to bývá deformita, omezení hybnosti, může vzniknou pakloub nebo dokonce nadměrné odvápnění nemocné končetiny.</p>
    <ul>
      <li>Nesprávným napravením zlomeniny, nesprávnou dobou délky fixace nebo nesprávným rozcvičením může vzniknout <strong>deformita kosti či omezení hybnosti</strong> kloubu v blízkosti zlomeniny.</li>
      <li><strong>Pakloub</strong> je typickým následkem nedodržení klidu nutného ke srůstu zlomeniny. Jedná se o nesprávné spojení zlomené kosti nově vzniklým bolestivým kloubem místo požadovaného srůstu.</li>
      <li>Nečinností dochází vždy k drobnému přirozenému odvápnění fixované kosti. U citlivého pacienta, který nadměrně koncentruje mysl na svoje zranění, však může dojít k <strong>nadměrnému odvápnění</strong> fixované končetiny (Sudekova atrofie). Jedná se o závažné, dlouhodobé a obtížně léčitelné onemocnění.</li>
    </ul>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>V čem spočívá napravení zlomeniny?</li>
      <li>Co je to fixace zlomeniny?</li>
      <li>Jaké jsou možnosti fixace zlomenin?</li>
      <li>Co je to „koupací sádra“?</li>
      <li>Jaké jsou možné komplikace léčení zlomenin?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>