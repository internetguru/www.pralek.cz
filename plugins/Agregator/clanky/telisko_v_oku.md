
{data-fbcommentid="1859950310803998" data-type="article" data-image="/files/preview/koutek/telisko\_v\_oku/main.jpg" class="docinfo linklist" xml:lang="cs" ns="https://www.pralek.cz"}

{ctime="2012-01-18" mtime="2012-01-18" data-top="972" author="Jaroslav Pavelka" id="telisko\_v\_oku" short="Tělísko v oku"}

# Cizí tělísko v oku 

{kw="úraz, poranění, první pomoc"}

Cizí tělísko lze odstranit z oka svépomocí nebo vzájemnou pomocí. K odstranění smítka je vhodná navlhčená vatová ušní štětička nebo čistý růžek látkového kapesníku. V případě podezření na poranění oka nebo poranění rohovky je však nezbytné ošetření očním lékařem. 

Nejčastěji ulpí cizí tělísko (jakékoli smítko, částečka prachu nebo muška) pod dolním víčkem oka (ve spojivkovém vaku). Cizí tělísko v oku tlačí nebo řeže. **Výplach oka** oční vodou může smítko vyplavit a **vždy ulevuje podrážděnému oku** i po odstranění smítka. 

{class="example"}

Výplachy oční vodou nebo vykapávání očními desinfekčními kapkami (např. Ophthalmo-Septonex) rovněž mohou vyřešit počínající zánět spojivek. 

  1. Odstranění smítka zpod _dolního_ víčka je velmi snadné, podobně jako odstranění viditelného smítka volně plovoucího na očním bělmu. 
  2. Odstranění smítka zpod _horního_ víčka je poněkud složitější, ale je rovněž možné, nejlépe vzájemnou pomocí. 
  3. Uvíznutí smítka na rohovce či poleptání oka chemikálií může vést k poruše zraku. Jakékoli i drobné poranění rohovky vždy vyžaduje ošetření specialistou (očním lékařem – oftalmologem). 

Zcela jiným případem je takzvané _ječné zrno_. Jedná se o [zánět vlasového váčku][1] řasy nejčastěji horního víčka. Onemocnění je zpočátku (dle stádia zánětu) bolestivé, kdy řezavá bolest pod víčkem napodobuje přítomnost cizího tělíska v oku. Vznik ječného zrna „z leknutí“ a jeho „léčení popliváním“ jsou samozřejmě lidové pověry. Zánět většinou ustoupí samovolně. V případě opakovaného výskytu ječného zrna je vhodné [vyšetření očním lékařem][2]. 

{id="smitko\_pod\_dolnim_vickem"}

## Smítko pod dolním víčkem 

n/a 

Smítko, které spadne do oka a zůstane volné, většinou následně splave pod dolní víčko. Vyjmutí smítka zpod dolního víčka je snadné. Po prostém oddálení dolního víčka je spojivkový vak přehledný a smítko bývá dobře přístupné. Smítko může následně i samovolně vyplavat zvýšeným slzením. 

{class="example"}

Malé dítě se smítkem v oku je dobré nechat si chvíli poplakat. Pláčem se zvýší pravděpodobnost samovolného vyplavení smítka z oka. 

{id="smitko\_pod\_hornim_vickem"}

## Smítko pod horním víčkem 

n/a 

Cizí tělísko se může dostat pod horní oční víčko. Lze jej odstranit svépomocí. Podmínkou je však převrácení horního očního víčka: 

  1. Oddálení horního víčka od oka tahem za řasy. 
  2. Přiložení vhodného nástroje shora na oddálené víčko. 
  3. Vyvrácení víčka přes nástroj směrem nahoru. 

Vhodným nástrojem k převrácení horního víčka může být vatová ušní štětička. Víčko většinou samo drží v převrácené poloze. Nyní je možné tělísko navlhčenou štětičkou snadno odstranit. Zamrkáním se poté víčko vrátí do původní polohy. 

{class="example"}

Velmi často se pod horní víčko dostane vypadlá oční řasa. V takovém případě často postačí přetažení horního víčka přes dolní a pozvolným sjetím je řasa zpod horního víčka odstraněna. 

{id="odstraneni\_ciziho\_teliska\_z\_povrchu_oka"}

## Odstranění cizího tělíska z povrchu oka 

n/a 

Cizí tělísko plovoucí na očním bělmu lze šetrně odstranit rohem látkového kapesníku nebo navlhčenou štětičkou. K odstranění většinou postačí se tělíska nástrojem lehce dotknout. 

Pokud tělísko v oku pevně lpí a nelze jej snadno odstranit, existuje podezření na poranění oka nebo jeho okolí. V takovém případě je nutné oko zlehka zakrýt obvazem a zalepit obě oči (minimalizovat oční pohyby). Následně je nezbytné [ošetření očním lékařem][2]. 

{id="ostre\_cizi\_telisko\_v\_rohovce"}

## Ostré cizí tělísko v rohovce 

n/a 

Cizí tělísko zaseknuté nebo pevně lpící v rohovce nad oční panenkou **ohrožuje pacienta poruchou zraku**. V případě poranění rohovky se bude rohovka (jako všechny tkáně lidského těla) hojit jizvou. Jizva rohovky však již nebude dokonale průhledná jako zdravá rohovka a nutně **povede k trvalé poruše zraku** nebo ke složité operaci oka – k transplantaci rohovky. 

{class="example"}

Panenka je sametově černá proto, že uvnitř oka je tma. Pouze na nevydařených fotografiích je panenka červená, protože je silným světlem fotoblesku osvíceno červené (bohatě prokrvené) oční pozadí (sítnice). 

{id="poleptani_oka"}

## Poleptání oka 

n/a 

K nejzávažnějším úrazům s ohrožením zraku patří poleptání oka (poleptání rohovky). Časté je poleptání oka vápnem při zednických pracích nebo kyselinou či zásadou v laboratořích. 

{class="important"}

Při poleptání oka je první pomocí vyplachování oka čistou vodou (nebo [v lékárně][3] zakoupenou oční vodou) nepřetržitě až do převzetí péče oftalmologem. 

{class="example"}

Laický pokus o neutralizaci poleptaného oka je zcela nevhodný – nikdy totiž nelze odhadnout množství leptající látky v oku. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Čím je vhodné odstranit tělísko ze spojivkového vaku? 
  2. Jak lze odstranit tělísko zpod horního víčka? 
  3. Jaká je první pomoc v případě pevně lpícího tělíska v oku? 
  4. Čím je nebezpečné tělísko zaseknuté v oční rohovce? 
  5. Jaká je první pomoc v případě poleptání oka? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: vyvoj_zanetu
 [2]: nalehavost_vysetreni
 [3]: lekarnicka

