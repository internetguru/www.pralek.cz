
{data-fbcommentid="1859883900810639" data-type="article" data-image="/files/preview/koutek/krevni_tlak/main.jpg" class="docinfo linklist" xml:lang="cs" ns="https://www.pralek.cz"}

{ctime="2008-03-27" mtime="2019-11-14" data-top="979" author="Jaroslav Pavelka" id="krevni_tlak" short="Krevní tlak"}

# Měření a vyhodnocení krevního tlaku

{kw="srdce, cévy, krev, prevence, zdravý životní styl, tlakoměr, točení hlavy"}

Opakovaně naměřené hodnoty krevního tlaku se liší. Závisí nejen na zdravotním stavu, ale i na podmínkách měření. 

Srdce pumpuje krev – žílami ji nabírá a [tepnami ji rozvádí zpět do celého těla][1]. K zachování směru toku krve slouží [chlopně jakožto jednosměrné ventily][2]. 

  * Při **stažení srdeční komory** _(systola)_ je krev vypuzena díky chlopním jedním směrem do tepen. 
  * Při **uvolnění srdeční komory** _(diastola)_ se průchodnost chlopní vymění. Krev je z opačného směru nasávána ze žil. 

{class="example"}

Rozdíl tlaků mezi systolou a diastolou se přenáší na tepny. Tím je akce srdeční _(puls)_ měřitelná na všech hmatných tepnách, např. na palcové straně zápěstí. 

**Krevní tlak je vyjádřený dvěma čísly**: systolický tlak (vyšší hodnota) a diastolický tlak (nižší hodnota). K měření krevního tlaku slouží přístroj zvaný _tonometr_ (česky tlakoměr). 

{id="tonometry"}

## Typy a rozdíly mezi tonometry 

Na trhu jsou k dostání různé přístroje k měření tlaku krve. Původní tonometry byly rtuťové, kde se tlak krve se měřil vytlačenou výškou sloupce rtuti. 

{class="example"}

**Jednotka k měření krevního tlaku je „mm Hg“** (milimetry rtuťového sloupce). Ta je dodnes používaná i u modernějších digitálních tonometrů. 

Existují tři základní typy tonometrů: 

  * rtuťový tonometr, 
  * digitální tonometr s manžetou na paži a 
  * digitální tonometr s manžetou na zápěstí. 

Rozdíly mezi jednotlivými přístroji jsou cenové, vzhledové, jestli jsou s displejem nebo s ručičkou, s ručním nebo elektrickým kompresorem atd. Každý typ tonometru však naměří **ve stejný okamžik na shodné končetině identické hodnoty**. 

{id="kolisani"}

## Kolísání krevního tlaku u zdravého člověka je normální 

Mnoho lidí vlastní tonometr a často se podivují nad **rozdíly naměřených hodnot**. Považují svůj přístroj za porouchaný nebo nekvalitní. 

Za normální se u mladého zdravého člověka považuje hodnota kolem 120/80 mm Hg, která může kolísat mezi 100/50 až 180/100 mm Hg. Dočasné **zvýšení krevního tlaku** je způsobeno: 

  * okamžitou poptávkou organizmu po živinách a kyslíku, 
  * potřebou odvést zplodiny látkové výměny (ze svalů po námaze), 
  * v souvislosti s psychikou (strach, hněv, rozčílení, vzrušení). 

Krátkodobě **nízkou hodnotu krevního tlaku** naměří zdravý člověk v klidu, v pohodě, dobře naladěný. Nervově labilní člověk si může v souvislosti s nějakou vzpomínkou nebo představou způsobit nadměrný [pokles tlaku s následným kolapsem][3]. 

{id="podminky_mereni"}

## Podmínky správného měření krevního tlaku 

Správné měření krevní tlaku vyžaduje dodržení určitých podmínek. Jejich porušení vyžaduje opakované měření, a to na téže končetině. 

{class="important"}

Z důvodu různého odstupu pažních tepen od srdeční tepny bývá **tlak na pravé a levé paži různý**. 

Čidlo tonometru považuje všechny tlakové změny přenesené na končetinu za pulsaci tepny. Aby naměřené hodnoty odpovídaly skutečnému stavu organizmu, musí být tonometr ve stejné výšce jako manžeta a měřený člověk: 

  * sedí klidně a nečinně, 
  * nemluví, nekašle, nesmrká, nekýchá, nejí, nepije a podobně, 
  * pravidelně a klidně dýchá, 
  * má uvolněnou končetinu s manžetou na stole nebo na klíně. 

{id="hypertenze"}

## Vysoký krevní tlak – hypertenze 

Opakované vyšší systolické hodnoty vyžadují poradu s lékařem. U zvýšené diastolické hodnoty je [návštěva lékaře nezbytná][4]. 

Mladí lidé mívají systolickou hodnotu 120 až 130 mm Hg, starší lidé i vyšší. Tato hodnota se mění během let, během dne i během okamžiku. **Teprve až opakované vyšší hodnoty mohou znamenat hypertenzi** a vyžadují poradu s lékařem. 

**Diastolická hodnota musí být vždy menší než 100 mm Hg.** Je-li vyšší než 100 mm Hg, jedná se o hypertenzi a **návštěva lékaře je nezbytná**. 

Existuje řada typů léků na snížení vysokého tlaku krve. Prvním a účinným krokem je snížení příjmu soli. 

{id="hypotenze"}

## Nízký krevní tlak – hypotenze 

O hypotenzi se jedná, pokud se projevuje a **obtěžuje svými projevy** jako je např. sklon k omdlívání a točení hlavy. Naměřené hodnoty mohou být i pod 100/50 mm Hg. 

Existují léky ke zvýšení tlaku krve. Většinou však postačí pití silného dobrého čaje, kávy či kofeinových nápojů. 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. Jak je označována hodnota tlaku krve v okamžiku stažení srdeční komory? 
  2. Co je puls hmatný na tepnách? 
  3. Jaký typ tonometru je nejlepší? 
  4. Čím je dočasně zvyšován krevní tlak? 
  5. Jakým nejjednodušším způsobem lze snížit vysoký krevní tlak? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: srdecni_infarkt
 [2]: varixy
 [3]: kolaps
 [4]: nalehavost_vysetreni

