<?xml version="1.0" encoding="utf-8"?>
<body data-fbcommentid="1859898944142468" data-type="article" data-image="/files/preview/koutek/lymfaticke_uzliny/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-01-20" mtime="2020-08-29" data-top="996" author="Jaroslav Pavelka" id="uzliny" short="Uzliny">
    Zvětšené lymfatické uzliny
  </h>
  <desc kw="uzliny, kůže-podkoží, krev, teplota, boulička, zánět, nádory, cévy">
    Normální lymfatické uzliny nejsou bolestivé ani hmatné. Zvětšení nebo bolestivost uzliny má vždy svůj důvod, po kterém je třeba pátrat. Nejčastěji se jedná o zánět, bohužel někdy i o nádor.
  </desc>
  <p>
    <a href="krevni_tlak">Krevním oběhem</a> putuje v krevní plazmě směs krvinek a krevních destiček. Tepnami teče krev k cílovým orgánům a žílami zpět k srdci. Během předávání kyslíku a živin ve vlásečnici (přechod mezi tepnou a žílou) se plazma dostává do mezibuněčného prostoru. V případě setkání s většími částečkami, drobnými nečistotami, volnými buňkami nebo <a href="angina">produkty zánětu</a> se plazma do srdce nevrací žilním systémem, ale cévním systémem lymfatickým (mízním).
  </p>
  <p>
    Lymfa je viditelná například v případě <a href="odreniny_neboli_oderky">velmi povrchní oděrky</a>, kdy nezačne z kůže krvácení, ale vyroní se pouze nažloutlá tekutina, která posléze zaschne v nažloutlý nekrvavý strup.
  </p>
  <p class="important">
    Lymfatické cévy jsou přerušeny uzlinami. Mízní uzliny jsou jakási sítka, která z lymfy vychytávají všechny nežádoucí částečky a buňky, aby se nedostaly do krevního oběhu.
  </p>
  <p>
    V lymfatických uzlinách jsou <a href="bakterie">některé mikroorganizmy</a> zničeny, některé mohou lymfatickou cévou pronikat k následující uzlině. Nečistoty jsou v uzlinách uloženy natrvalo. Podle příčiny se zvětšená uzlina <a href="vyvoj_zanetu">po ústupu zánětu</a> znovu zmenší nebo zůstane dlouhodobě zvětšená. <strong>Při postižení nádorem uzlina dlouhodobě narůstá.</strong>
  </p>
  <section>
    <h id="zmenene_lymfaticke_uzliny">
      Zvětšené, bolestivé a jinak změněné lymfatické uzliny
    </h>
    <desc>
      Normální lymfatické uzliny jsou drobné a nejsou ani hmatné ani bolestivé ani viditelné. Mění se v případě výskytu nějakého problému ve <em>spádové oblasti</em>. To je oblast, odkud do dané uzliny přitéká lymfa.
    </desc>
    <p>
      <a href="mytus_o_rakovine">Uzliny se mohou zvětšit</a> do velikosti hrachu až fazole, mohou být hmatné, viditelné a bolestivé. Důvodem zvětšení uzlin bývá zánět, pohmoždění nebo nádor ve spádové oblasti. <a href="stadia_zanetu">Podle stádia zánětu</a> jsou zvětšené uzliny bolestivé nebo nebolestivé:
    </p>
    <ul>
      <li>Čerstvě vzniklý neboli akutní zánět způsobuje <em>bolestivé</em> zvětšení uzliny.
      </li>
      <li>Dlouhodobý neboli chronický zánět způsobuje dlouhodobé <em>nebolestivé</em> zvětšení uzlin.
      </li>
    </ul>
    <p>
      Příklady zvětšení lymfatických uzlin:
    </p>
    <ul>
      <li>Nadměrná zátěž dolních končetin u mladých lidí často vede ke <strong>zvětšení a bolestivosti tříselných uzlin</strong>. Vzniklou bolestivou <a href="kyla">bouličku je nutno odlišit od kýly</a>.
      </li>
      <li>
        <a href="zarustajici_nehty">Zánět nehtového lůžka</a>, oděrky prstů nebo pat mohou způsobit <strong>bolestivé zvětšení uzlin v zákolenní jamce nebo v tříslech</strong>.
      </li>
      <li>Dlouhodobé oděrky nebo plísně nohou zapříčiní <strong>nebolestivé zvětšení tříselných uzlin</strong>.
      </li>
      <li>Stejně tak dojde ke <strong>zvětšení uzlin na horní končetině</strong> v loketní jamce nebo v podpaží (zánět, oděrka, namožení).
      </li>
      <li>
        <em>Prudký</em> zánět na končetině s horečkou může způsobit <strong>rudý horký viditelný pruh od místa zánětu směrem k trupu s bolestivou uzlinou na konci</strong>. Jedná se o zánět lymfatické cévy, která se změnila a stala se viditelnou a bolestivou. Tento stav bývá laicky nesprávně označován jako <a href="panaricium">otrava krve</a>.
      </li>
      <li>Zánět nebo nádor ve stěně hrudníku nebo v prsu rovněž způsobí <strong>zvětšení uzlin v podpaží</strong> (stejná spádová oblast jako pro horní končetinu).
      </li>
      <li>
        <strong>Zvětšení uzliny na přední straně krku a nad klíční kostí</strong> svědčí pro onemocnění v krku nebo v hrudníku.
      </li>
      <li>
        <a href="angina">Bolesti v krku</a>, zánět v dutině ústní nebo zánět zubu způsobí <strong>zvětšení podčelistních uzlin</strong>.
      </li>
      <li>
        <strong>Zvětšené uzliny za uchem nebo vzadu na krku</strong> mohou být při problému ve kštici (vlasatá část hlavy) nebo v uchu.
      </li>
    </ul>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>K čemu slouží mízní cévy?
      </li>
      <li>K čemu slouží mízní uzliny?
      </li>
      <li>Za jakých podmínek je zvětšená uzlina bolestivá a kdy nebolestivá??
      </li>
      <li>Co bývá nejčastější příčinou zvětšení podčelistních uzlin?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
