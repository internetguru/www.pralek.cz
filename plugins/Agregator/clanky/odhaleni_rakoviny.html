<?xml version="1.0" encoding="utf-8"?>
<body data-fbcommentid="1859915080807521" data-type="article" data-image="/files/preview/koutek/odhaleni_rakoviny/main.jpg" class="docinfo linklist" xml:lang="cs" ns="https://www.pralek.cz">
  <h ctime="2015-03-31" mtime="2015-03-31" data-top="917" author="Jaroslav Pavelka" authorid="jaroslav_pavelka" id="odhaleni_rakoviny" short="Odhalení rakoviny">Včasné odhalení rakoviny tlustého střeva a konečníku</h>
  <!-- generated attribute kw by user_updatekw.sh on 2020-10-11, do not edit -->
  <desc kw="prevence, nádory, zhoubné, krvácení, krev, břicho, neúrazové">Opakované vyšetřování stolice na krvácení může odhalit zhoubný nádor střeva a konečníku již v počátečním stádiu, kdy je nádor ještě vyléčitelný. Vyšetření je potřeba doporučit každému člověku od padesáti let, a to i jako laik (čtenář tohoto článku).</desc>
  <p>Zhoubný <a href="rakovina_streva">nádor tlustého střeva a konečníku</a> se nejčastěji vyskytuje u lidí starších 50 let. Projevy onemocnění jsou zprvu nenápadné. Proto by měl každý člověk v tomto věku podstoupit preventivní vyšetření na skryté (okultní) krvácení. V případě včasného odhalení nádoru extrémně stoupá šance na přežití. Léčení je v takovém případě rychlé a snadné a může vést k úplnému uzdravení.</p>
  <section>
    <h id="neviditelne_krvaceni_do_stolice">Neviditelné krvácení do stolice</h>
    <desc>n/a</desc>
    <p>
      Samotné vyšetření je jednoduché a bezbolestné. Nazývá se 
      <em>imunologický test okultního <a href="hemoroidy">krvácení do stolice</a> (iTOKS)</em>
      a obnáší pouze odběr vzorku stolice a jeho následné vyšetření. Vyšetření odhalí nebo vyloučí okem neviditelné stopy krve ve stolici.
    </p>
    <p>Příměs krve ve stolici poukazuje na onemocnění střeva nebo konečníku a je důvodem k pátrání po příčině krvácení. Normálně se totiž krev ve stolici zdravého člověka vůbec nevyskytuje.</p>
    <h id="prubeh_a_varianty_vyhodnoceni">Průběh a varianty vyhodnocení</h>
    <desc>n/a</desc>
    <p>Odběr vzorku stolice se provádí vždy svépomocí v soukromí doma. Vzorek může vyhodnotit praktický lékař nebo pacient sám.</p>
    <p>Vlastní odběr je velmi jednoduchý a dobře ho ilustruje přikládaný návod. Po stolici se ze záchodové mísy zvláštní odběrovou tyčinkou odebere v klidu v soukromí domova drobný vzorek stolice k vyšetření.</p>
    <dl>
      <dt>Vyhodnocení lékařem</dt>
      <dd>Doma odebraný malý vzorek stolice se uloží do obdržené zkumavky. Praktický lékař následně vzorek vyhodnotí.</dd>
      <dd><strong>Osoba starší 50 let má nárok na bezplatné vyšetření</strong> jednou ročně, osoba starší 55 let jednou za dva roky.</dd>
      <dt>Vyhodnocení svépomocí</dt>
      <dd>Některé iTOKS je možné <strong>zakoupit v lékárnách</strong> v různých cenových relacích. Výsledek vyšetření je potom známý během několika minut.</dd>
      <dd>Provedení takového testu je rychlé a komfortní, neboť probíhá kompletně v soukromí domova.</dd>
    </dl>
    <h id="urceni_diagnozy">Určení diagnózy</h>
    <desc>n/a</desc>
    <p><strong>Přítomnost krve ve stolici nemusí souviset s rakovinou.</strong> Nejedná se o test prokazující rakovinu, ale obecně nemoc, která se projevuje krvácením do zažívací trubice (např. i <a href="krvaceni_dasni">krvácením dásní</a>).</p>
    <p>Je-li test pozitivní, nezbývá než se objednat na <a href="rakovina_streva">kolonoskopii</a>, která teprve určí skutečnou diagnózu. Může se jednat o obávaný zhoubný nádor, ale i o jiné onemocnění, třeba jen banální, které se projevilo krvácením do stolice.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Proč je dobré aktivně preventivně pátrat po nádoru střeva v době, kdy se ještě nijak viditelně neprojevuje?</li>
      <li>Co je okultní krvácení do stolice?</li>
      <li>Proč mají osoby starší 50 let jedno bezplatné vyšetření okultního krvácení do stolice ročně?</li>
      <li>Co následuje v případě pozitivního výsledku testu na okultní krvácení?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>