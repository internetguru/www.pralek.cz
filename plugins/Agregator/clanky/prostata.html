<?xml version="1.0" encoding="utf-8"?>
<body data-fbcommentid="1859935144138848" data-type="article" data-image="/files/preview/koutek/prostata/main.jpg" class="docinfo linklist" xml:lang="cs" ns="https://www.pralek.cz">
  <h ctime="2011-02-20" mtime="2011-02-20" data-top="923" author="Jaroslav Pavelka" id="prostata" short="Prostata">Prostatické potíže s močením</h>
  <desc kw="prostata, žláza, moč, zánět, nádory, nezhoubné, zhoubné">
    Zvětšená prostata je nejčastější příčinou potíží s močením. Při léčení jakýchkoli potíží s prostatou provádí urolog taková vyšetření, která prokáží nebo vyloučí i rakovinu prostaty. Největší problém tedy hrozí, jestliže se pacient se svými problémy vůbec neléčí.
  </desc>
  <p>
    <strong>Prostata (česky předstojná žláza) je jedním z mužských pohlavních orgánů.</strong> Pokud nečiní potíže, není v povědomí lidí, protože není viditelná ani není hmatná z povrchu těla. Je uložena uvnitř pánve, <a href="mocove_kameny">pod močovým měchýřem</a> v těsném sousedství konečníku. Je dobře hmatná a vyšetřitelná konečníkem.
  </p>
  <p>
    Vlivem působení pohlavních hormonů v pubertě prostata narůstá přibližně do velikosti švestky. Během života se dále lehce zvětšuje.
  </p>
  <section>
    <h id="funkce_prostaty">
      Funkce prostaty
    </h>
    <desc>
      n/a
    </desc>
    <p>
      V prostatě se tvoří sekret, který je podstatnou součástí ejakulátu. Tento sekret slouží jako vhodné prostředí k přežívání spermií v jinak pro ně nepříznivém kyselém prostředí ženských pohlavních orgánů.
    </p>
    <p>
      V těsné blízkosti prostaty jsou semenné váčky. Ve váčcích jsou uchovávány spermie, které se od puberty nepřetržitě tvoří ve varlatech. Při výronu semene se opakovanými stahy prostata a semenné váčky vyprazdňují a ejakulát je vypuzován močovou trubicí z těla.
    </p>
    <h id="zanetlive_onemocneni_prostaty">
      Zánětlivé onemocnění prostaty
    </h>
    <desc>
      n/a
    </desc>
    <p>
      <a href="vyvoj_zanetu">Zánět prostaty</a> <em>(prostatitis)</em> postihuje muže v mladším a středním věku a <a href="antibiotika">je poměrně špatně léčitelný</a>.
    </p>
    <ol>
      <li>Zánět prostaty <a href="bakterie">bakteriálního původu</a> není časté onemocnění.
        <ul>
          <li>Vzniká jako <a href="teplota">komplikace infekce močových cest</a>, nebo jako zánětlivá komplikace po pohlavním styku,
          </li>
          <li>Většinou souvisí se <a href="mocova_infekce">zánětem močové trubice</a>. Tehdy se projevuje pálením hlavně v začátku močení, nutkáním k častému močení, v těžších případech i horečkou.
          </li>
        </ul>
      </li>
      <li>Zánět prostaty nebakteriálního původu je ještě vzácnější.
        <ul>
          <li>Jde o svízelné onemocnění vyprovokované například namožením prostaty neúměrně zatěžující jízdou na kole (přímý tlak sedla na prostatu).
          </li>
          <li>Většinou se jedná o dlouhodobý (chronický) zánět.
          </li>
          <li>Projevuje se potížemi při močení, slabým proudem moči a bolestmi konečníku vlivem tlaku zánětlivě zvětšené prostaty.
          </li>
          <li>Je velmi špatně léčitelné a vracející se (recidivující) onemocnění. <a href="angina">Často se vracívá po prochlazení</a>.
          </li>
        </ul>
      </li>
    </ol>
    <h id="nezanetlive_onemocneni_prostaty">
      Nezánětlivé onemocnění prostaty
    </h>
    <desc>
      n/a
    </desc>
    <p>
      Nezánětlivé zvětšení prostaty <em>(hypertrofie prostaty)</em> je časté onemocnění mužů středního a vyššího věku, kdy se prostata chová <a href="nezhoubny_nebo_zhoubny_nador">podobně jako nezhoubný nádor</a>.
    </p>
    <ol>
      <li>Dvojnásobné zvětšení může poněkud utiskovat <a href="mocove_kameny">začátek močové trubice</a>.
        <ul>
          <li>Projevuje se slábnoucím proudem moči při močení, obtížným spuštěním močení a nočním močením (2x za noc a více).
          </li>
        </ul>
      </li>
      <li>Nadměrné <strong>zvětšování prostaty může až zcela zablokovat odtok moče</strong> tlakem obsahu močového měchýře.
        <ul>
          <li>Až při povolení tlaku na močení (po neúspěšném pokusu vymočit se) může z přeplněného měchýře samovolně odtékat malé množství moče. Měchýř ovšem zůstává stále přeplněný.
          </li>
          <li>Nemožnost se vymočit <a href="nalehavost_vysetreni">přivádí pacienta na urologii</a>.
          </li>
          <li>Jednoduchým léčebným úkonem je <a href="cevkovani">vycévkování</a> – zavedení cévky močovou trubicí do močového měchýře. Tím dojde k vyprázdnění bolestivě přeplněného močového měchýře a k ustání bolestí.
          </li>
          <li>Následně urolog provede patřičná vyšetření a dle výsledků doporučí další léčení.
          </li>
          <li>Jednou z možností léčení značně zvětšené prostaty je i její operační odstranění, které pacienta nikterak neinvalidizuje (ani v sexuálním životě).
          </li>
        </ul>
      </li>
    </ol>
    <h id="zhoubny_nador_prostaty_rakovina_prostaty_karcinom_prostaty">
      Zhoubný nádor prostaty (rakovina prostaty, karcinom prostaty)
    </h>
    <desc>
      n/a
    </desc>
    <p>
      Rakovina prostaty se projevuje podobnými potížemi jako zvětšená prostata. Postihuje muže vyššího věku a je dobře léčitelná, je-li odhalena včas. <a href="nezhoubny_nebo_zhoubny_nador">Druhotná ložiska <em>(metastázy)</em> rakoviny prostaty</a> totiž vznikají až v pokročilejším stádiu (tvoří se v plicích, v kostech a v mozku). Proto je nutné <strong>s vyšetřením prostaty neotálet</strong>.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Kde je v těle uložena prostata?
      </li>
      <li>K čemu slouží prostata?
      </li>
      <li>Jaké jsou projevy zánětu prostaty a kdo jím nejčastěji trpí?
      </li>
      <li>Jaké jsou projevy nezánětlivého zvětšení prostaty
      </li>
      <li>Jakým zákrokem je řešena zástava močení?
      </li>
      <li>Proč je nutné neotálet s vyšetřením při potížích s prostatou?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
