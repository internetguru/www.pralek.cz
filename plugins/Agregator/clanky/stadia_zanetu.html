<?xml version="1.0" encoding="utf-8"?>
<body data-fbcommentid="1859889117476784" data-type="article" data-image="/files/preview/koutek/lecba_zanetu/main.jpg" class="docinfo linklist" xml:lang="cs" ns="https://www.pralek.cz">
  <h ctime="2014-12-27" mtime="2014-12-27" data-top="946" author="Jaroslav Pavelka" id="stadia_zanetu" short="Stádia zánětu">Léčba zánětu podle druhu a stádia</h>
  <!-- generated attribute kw by user_updatekw.sh on 2021-11-10, do not edit -->
  <desc kw="zánět, teplota, tekutiny, průjem, úraz, spáleniny, neúrazové">Jednotlivé fáze a druhy některých zánětů na sebe navazují nebo mezi sebou v průběhu vývoje vzájemně přecházejí v souvislosti s úspěšností hojení. U jiných zánětů převažuje jediná fáze po téměř celou dobu trvání nemoci. Jednotlivá stádia mají své specifické projevy, proto je i léčba v různých fázích zánětu rozdílná.</desc>
  <p>Stává se, že jeden lékař radí na zánět přikládat studené obklady a druhý lékař stejnému člověku poradí na tentýž zánět přikládat obklady teplé. Tato zdánlivě protichůdná léčba má však příčinu v tom, že každý z lékařů viděl pacienta <strong>v jiném stádiu vývoje zánětu</strong>.</p>
  <section>
    <h id="bolest_na_zacatku_zanetu">Bolest na začátku zánětu</h>
    <desc>n/a</desc>
    <p>V počátku <a href="vyvoj_zanetu">každého zánětu</a> převažuje poškození buněk a tkání <em>(alterativní fáze zánětu)</em>.</p>
    <ul>
      <li>Hlavním místním projevem akutního zánětu je bolest zaníceného místa. <strong>Místní bolest lze tlumit studenými obklady</strong>.</li>
      <li>Celkové příznaky počátku každého akutního zánětu je možné tlumit <a href="analgetika">léky proti teplotě a bolesti</a>.</li>
    </ul>
    <p>Příkladem dlouhodobého <em>alterativního zánětu</em> je virový zánět jater <em>(hepatitis či hepatitída, laicky infekční žloutenka)</em>. Virus napadá a poškozuje hlavně jaterní buňky. Jedná se o velmi závažné přenosné (nakažlivé) onemocnění, které vyžaduje komplexní léčení.</p>
    <h id="nadbytecna_tvorba_tekutin_a_tkane">Nadbytečná tvorba tekutin a tkáně</h>
    <desc>n/a</desc>
    <p>Rozšířením cév v zánětlivém ložisku se zpomalí krevní proud a <strong>dochází k překrvení a k nadměrné tvorbě tekutin nebo tkáně</strong> <em>(exsudativní fáze zánětu)</em>. Dle stavu lze podat léky proti otokům (tlumící tvorbu tekutin) nebo antibiotika. Podle vlastností tekutiny <em>(exsudátu)</em> nebo tvořené tkáně se <em>exsudativní zánět</em> dále dělí.</p>
    <ol>
      <li>Pokud zánět produkuje <strong>řídkou tekutinu</strong>, nazývá se <em>serózní</em>. Příkladem je alergická <a href="ryma">rýma</a>, kdy „teče z nosu“. Jestliže se produkovaná tekutina mísí s hlenem, jedná se o <em>katar</em>. Tím je například katarální stádium rýmy, kdy se nos opakovaně plní. V obou případech lze místně podat léky tlumící tvorbu tekutiny. Při průjmech s hlenem hovoříme o střevním kataru.</li>
      <li><strong>Nehnisavý zánět</strong> je takový zánět, při kterém převažuje prosáknutí postižené tkáně zvláštními krvinkami (např. <a href="bolest_zaludku">chronická gastritída</a>). V takovém případě se podávají léky tlumící projevy zánětu.</li>
      <li>
        <strong><a href="angina">Hnisavý zánět</a></strong>
        produkuje hustou hnisavou tekutinu (hnis), která je tvořena zbytky odumřelé tkáně, rozpadajícími se krvinkami a odumřelými mikroorganizmy. 
        <ul>
          <li>
            <strong>U ohraničeného zánětu</strong> 
            <em>(tzv. <a href="nezhoubne_nadory">absces</a>)</em>
            je prvořadým léčebným zákrokem chirurgické vyprázdnění dutiny (rozříznutí). Jsou-li nasazena antibiotika, pak jen preventivně.
          </li>
          <li>
            <strong>U neohraničeného zánětu</strong> 
            <em>(tzv. flegmóna – např. <a href="panaricium">panaricium</a>)</em>
            se chirurgický výkon provádí až dle dalšího místního i celkového vývoje. Antibiotika se podávají vždy.
          </li>
        </ul>
      </li>
      <li>Narůstání <strong>velmi tuhé tkáně</strong> s nadměrným množstvím fibrinových vláken se označuje jako <em>fibrinózní zánět</em>. Při něm vzniká např. vystouplá jizva (hyzdící – nejčastěji po spálenině), označovaná jako <a href="nezhoubne_nadory">keloidní jizva</a>. Účelem léčby je zamezit nadměrnému růstu jizvy, a to nejčastěji mechanicky – jemným tlakem a masážemi. Někdy se podávají i zvláštní léky k potlačení nadměrného růstu jizvy.</li>
      <li><strong>Odumírající tkáň</strong> vzniká vlivem místního nedokrvení <em>(gangrenózní zánět)</em> a má velmi specifickou léčbu, například při <a href="srdecni_infarkt">srdečním infarktu</a>.</li>
    </ol>
    <h id="nadmerne_prosaknuti_tekutinou">Nadměrné prosáknutí tekutinou</h>
    <desc>n/a</desc>
    <p>Zvýšenou propustností cév dochází k <strong>úniku tekutiny a některých krvinek z cév do tkáně</strong> <em>(infiltrativní fáze zánětu)</em>. Vzniklý otok bývá dobře viditelný. V případě nejasnosti rozpoznání otoku pomůže srovnání s druhou (zdravou) stranou, např. s druhou rukou nebo s druhou stranou tváře.</p>
    <p class="example">Příkladem je otok dásně a tváře při akutním zánětu v okolí kořene zubu. Lze se pokusit zpočátku studeným obkladem zánět rozehnat, nebo později teplým obkladem vývoj zánětu urychlit. Antibiotika se podávají dle rozvoje celkových příznaků zánětu.</p>
    <h id="hojeni_po_probehlem_zanetu">Hojení po proběhlém zánětu</h>
    <desc>n/a</desc>
    <p>Poslední fází zánětu je hojení tkáně <em>(proliferativní fáze zánětu)</em>. Při ní se <strong>tvoří nové cévy a dorůstá nová zdravá tkáň</strong>. Příkladem je dorůstání tkáně po zánětem způsobeném defektu, nebo po chirurgickém odstranění původně zanícené a následně odumřelé tkáně.</p>
    <p>V závislosti na době a závažnosti zánětlivého onemocnění může dojít k vyčerpání organizmu. Podle charakteru vyčerpání je vhodné doplňovat chybějící minerály a energii pomocí doplňků stravy či vitamínů.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je hlavním místním projevem počáteční fáze zánětu?</li>
      <li>Co je katar?</li>
      <li>Čím je tvořen hnis?</li>
      <li>Jak lze ovlivnit tvorbu keloidní jizvy po spálenině?</li>
      <li>Jakým způsobem organizmus vyrovnává defekt způsobený zánětem?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>