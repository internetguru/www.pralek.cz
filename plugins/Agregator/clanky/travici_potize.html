<?xml version="1.0" encoding="utf-8"?>
<body data-fbcommentid="1859873800811649" data-type="article" data-image="/files/preview/koutek/funkcni_poruchy_traveni/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-09-10" mtime="2009-09-10" data-top="968" author="Jaroslav Pavelka" id="travici_potize" short="Trávicí potíže">
    Zvracení, průjem, škytání a větry
  </h>
  <desc kw="zvracení, nevolnost, žaludek, strava-zažívání, jed, zdravý životní styl, břicho">
    Některé jinak přirozené projevy trávení mohou být za určitých podmínek obtěžující. Všechny lze ovlivnit změnou stravovacích návyků.
  </desc>
  <section>
    <h id="zvraceni">
      Zvracení a jeho příčiny
    </h>
    <desc>
      Zvracení bývá doprovázeno žaludeční nevolností — laicky zvedání žaludku, špatně od žaludku, pocit na zvracení, odborně <em>nausea</em>.
    </desc>
    <p class="example">
      Zvracení je stav, kdy se žaludeční obsah neposunuje dále do dvanácterníku <em>(peristaltika)</em>, ale obrácením směru je prudce vrácen jícnem do úst a nosu.
    </p>
    <dl>
      <dt>
        <a href="bolest_zaludku">Požití zkažené potravy</a>, nadměrného množství alkoholu nebo jiného jedu
      </dt>
      <dd>
        Zvracení je třeba podpořit.
      </dd>
      <dd>
        Jakmile organizmus rozpozná vstřebávané jedovaté produkty, dochází k bezprostřednímu reflexnímu zvracení.
      </dd>
      <dt>
        Požití velkého množství potravy nebo potravy, která následně nabobtná po napití (např. třešně či houby).
      </dt>
      <dd>
        Zvracení se nesmí bránit.
      </dd>
      <dd>
        Dochází k nadměrnému roztažení žaludku a stravu není možné zpracovat.
      </dd>
      <dd>
        U citlivého člověka může k témuž dojít po pouhém vypití většího množství syceného nápoje (např. limonády).
      </dd>
      <dt>
        Psychické vypětí, krutá bolest (například doprovázející <a href="mocove_kameny">ledvinovou koliku</a>) nebo <a href="kinetoza">kinetóza</a> (mořská nemoc)
      </dt>
      <dd>
        Zvracení nepřináší reálnou úlevu.
      </dd>
      <dd>
        Lze se mu bránit prodýcháním, zklidněním a polknutím libovolného chutného nápoje.
      </dd>
      <dd>
        Může pomoci <a href="leky">prášek na zklidnění žaludku</a>, pokud se podá včas.
      </dd>
      <dt>
        Onemocnění břicha (např. <a href="slepak">slepák</a>) včetně úrazů břicha (<a href="poraneni_sleziny">poranění sleziny</a>)
      </dt>
      <dd>
        Takové onemocnění vyžaduje lékařské ošetření. Samotné zvracení je nepodstatné.
      </dd>
      <dt>
        Onemocnění mozku
      </dt>
      <dd>
        Zvracení doprovázející onemocnění mozku vyžaduje lékařské vyšetření.
      </dd>
      <dd>
        Může se jednat o <a href="mrtvice">mrtvici</a> či <a href="subduralni_hematom">krvácení do mozku</a>, zvracení po úrazu hlavy může být známkou <a href="otres_mozku">otřesu mozku</a>.
      </dd>
      <dt>
        <a href="ileus">Střevní neprůchodnost</a>
      </dt>
      <dd>
        Zvracení je neovlivnitelné a vyžaduje okamžité lékařské ošetření.
      </dd>
      <dd>
        Může být následkem <a href="kyla">zatvrdlé (uskřinuté) kýly</a>.
      </dd>
      <dd>
        Pacient opakovaně zvrací, i když nic nejí a nepije.
      </dd>
    </dl>
    <h id="prujem">
      Průjem – opakované řídké stolice
    </h>
    <desc>
      Příčina průjmu je ve snaze těla rychle se zbavit jedovatého střevního obsahu. Nejčastěji se jedná o zkaženou potravu.
    </desc>
    <p class="example">
      Průjem je stav, kdy má nemocný <strong>opakované řídké stolice</strong> často spojené s křečovitými bolestmi břicha předcházejícími stolici (tenesmy).
    </p>
    <p>
      Když pronikne kontaminovaná potrava do střeva (nelze tedy vyzvracet), snaží se organizmus po rozpoznání jedů urychlit její průchod střevem a tím minimalizovat vstřebávání jedů. Průjem často doprovází zvracení. Část zkažené stravy se již dostala do střeva a pak se organizmus snaží zbavit jedů ze zažívacího traktu oběma směry.
    </p>
    <p class="important">
      <strong>Je důležité průjmem <a href="prijem_tekutin">ztracené tekutiny doplňovat</a>.</strong> Zvláště malé děti a staří lidé nemají velké rezervy a v případě kombinace zvracení a průjmu je nemožné tekutiny doplňovat a je nutné lékařské ošetření.
    </p>
    <p>
      Ustalo-li zvracení, je možné postupně začít pít. Nejprve vlažný čaj po lžičkách, posléze i větší množství — kolik žaludek udrží a podle počtu stolic. Brzy je nutné podávat i slané nápoje (minerálka, řídká nemastná polévka nejlépe jen mrkev a trochu rýže).
    </p>
    <p class="example">
      Je-li průjem způsoben potravinou kontaminovanou bakteriálně, je dobré vydržet nejíst a zvláště ne sladké jídlo. Taková potrava zhorší průjmy a bolesti – „nakrmením“ a následným opětným pomnožením choroboplodných bakterií. Zde není vhodná ani (často doporučovaná) Cola pro vysoký obsah cukru. Takové nápoje budou vhodné až po ústupu potíží a <a href="zdrave_traveni">uzdravení zažívacího traktu</a>.
    </p>
    <p>
      Zcela jinou kapitolou jsou <strong>dlouhodobé průjmy</strong> které souvisí se závažnými chronickými onemocněními střeva. Odborní lékaři musejí složitě zjišťovat ztráty a doplňovat minerály a ostatní organizmu chybějící látky.
    </p>
    <h id="skytani_vetry_stolice">
      Škytání, větry a defekační reflex
    </h>
    <desc>
      Jedná se o jevy běžně doprovázející trávení. Mohou působit problémy, je-li jich nadbytek.
    </desc>
    <dl>
      <dt>
        Škytání
      </dt>
      <dd>
        Škytání jsou <strong>prudké stahy bránice</strong>, což je hlavní dýchací sval, který odděluje dutinu hrudní od dutiny břišní. Ke vzniku škytavky dojde nejčastěji smíchem, napitím studeného nápoje, leknutím, nesprávným polknutím sousta.
      </dd>
      <dd>
        Škytání ustane samo a lze ovlivnit kombinací pití a protahování (zvedání horních končetin).
      </dd>
      <dd>
        <strong>Dlouhodobé škytání</strong> však může doprovázet onemocnění žaludku nebo dráždění bránice z jiného důvodu a pak je nutné <a href="nalehavost_vysetreni">lékařské vyšetření</a>.
      </dd>
      <dt>
        Větry
      </dt>
      <dd>
        Větry jsou plyny vznikající při trávicích procesech.
      </dd>
      <dd>
        Zvýšené množství plynu se tvoří <a href="zdrave_traveni">nesprávnými stravovacími návyky</a>.
      </dd>
      <dd>
        V případě zadržování větrů se vstřebají a nezpůsobují újmu na zdraví.
      </dd>
      <dd>
        V případě nutnosti zadržování větrů ze společenských důvodů není dobré požívat nadýmavou stravu (luštěniny).
      </dd>
      <dt>
        Stolice – defekační reflex
      </dt>
      <dd>
        Defekační reflex je složitý soubor reflexů které umožní odchod stolice.
      </dd>
      <dd>
        Stolici lze zadržet. Tím však dochází k dalšímu vstřebávání vody a stolice se stává tužší.
      </dd>
      <dd>
        Při opakovaném zadržování stolice a následným odchodem velmi tuhé stolice může dojít k <a href="hemoroidy">onemocnění žilních pletení v konečníku a vzniku hemoroidů</a>.
      </dd>
    </dl>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Jaké příčiny může mít zvracení po požití hub?
      </li>
      <li>Proč zvrací člověk, který se uhodil do hlavy?
      </li>
      <li>Proč je potřeba nejíst, dokud trvá průjem?
      </li>
      <li>Proč je nutné pít, dokud trvá průjem?
      </li>
      <li>Co může způsobit opakované zadržování stolice?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>
