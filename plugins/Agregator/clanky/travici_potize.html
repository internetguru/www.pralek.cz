<?xml version="1.0" encoding="utf-8"?>
<body data-fbcommentid="1859873800811649" data-type="article" data-image="/files/preview/koutek/funkcni_poruchy_traveni/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-09-10" mtime="2009-09-10" data-top="968" author="Jaroslav Pavelka" id="travici_potize" short="Trávicí potíže">Funkční poruchy trávení</h>
  <!-- generated attribute kw by user_updatekw.sh on 2021-11-10, do not edit -->
  <desc kw="zvracení, nevolnost, žaludek, strava-zažívání, jed, zdravý životní styl, břicho">Mnohým funkčním poruchám trávení lze předejít dodržováním správných stravovacích návyků.</desc>
  <section>
    <h id="zvraceni_podle_priciny_podporit_nebo_se_mu_branit">Zvracení podle příčiny podpořit nebo se mu bránit</h>
    <desc>n/a</desc>
    <p>Zvracení je stav, kdy se žaludeční obsah neposunuje dále do dvanácterníku <em>(peristaltika)</em>, ale obrácením směru je prudce vrácen jícnem do úst a nosu. Zvracení bývá doprovázeno žaludeční nevolností (laicky zvedání žaludku, špatně od žaludku, pocit na zvracení, odborně <em>nausea</em>).</p>
    <ul>
      <li>Zvracení po <a href="bolest_zaludku">požití zkažené potravy</a>, nadměrného množství alkoholu nebo jiného jedu je třeba podpořit. Jakmile organizmus rozpozná vstřebávané jedovaté produkty, dochází k bezprostřednímu reflexnímu zvracení.</li>
      <li>Zvracení po požití velkého množství potravy nebo potravy, která následně nabobtná po napití (např. třešně či houby) se nesmí bránit. Dochází k nadměrnému roztažení žaludku a stravu není možné zpracovat. U citlivého člověka může k témuž dojít po pouhém vypití většího množství syceného nápoje (např. limonády).</li>
      <li>Zvracení po psychickém vypětí, z kruté bolesti (například doprovázející <a href="mocove_kameny">ledvinovou koliku</a>) nebo z důvodu <a href="kinetoza">kinetózy</a> (mořské nemoci) nepřináší reálnou úlevu. Lze se mu bránit prodýcháním, zklidněním a polknutím libovolného chutného nápoje. Může pomoci <a href="leky">prášek na zklidnění žaludku</a>, pokud se podá včas.</li>
      <li>Zvracení doprovázející různá onemocnění břicha (např. <a href="slepak">slepák</a>) včetně úrazů břicha (<a href="poraneni_sleziny">poranění sleziny</a>) vyžaduje lékařského ošetření. Samotné zvracení je nepodstatné.</li>
      <li>Zvracení doprovázející onemocnění mozku vyžaduje lékařské vyšetření. Může se jednat o <a href="mrtvice">mrtvici</a> či <a href="subduralni_hematom">krvácení do mozku</a>, po úrazu hlavy může být známkou <a href="otres_mozku">otřesu mozku</a>.</li>
      <li>Zvracení doprovázenící <a href="ileus">střevní neprůchodnost</a> je neovlivnitelné a vyžaduje okamžité lékařské ošetření. Může být následkem <a href="kyla">zatvrdlé (uskřinuté) kýly</a> a pacient opakovaně zvrací, i když nic nejí a nepije.</li>
    </ul>
    <h id="prujem-opakovane_ridke_stolice">Průjem – opakované řídké stolice</h>
    <desc>n/a</desc>
    <p>Průjem je stav, kdy má nemocný <strong>opakované řídké stolice</strong> často spojené s křečovitými bolestmi břicha předcházejícími stolici (tenesmy). Příčina průjmů je nejčastěji ve snaze těla rychle se zbavit bakteriálně kontaminovaného nebo jinak jedovatého střevního obsahu.</p>
    <p>Když pronikne kontaminovaná potrava do střeva (nelze tedy vyzvracet), snaží se organizmus po rozpoznání jedů urychlit její průchod střevem a tím minimalizovat vstřebávání jedů. Průjem často doprovází zvracení; část zkažené stravy se již dostala do střeva a pak se organizmus snaží zbavit jedů ze zažívacího traktu oběma směry.</p>
    <p>
      <strong>Je důležité průjmem <a href="prijem_tekutin">ztracené tekutiny doplňovat</a>.</strong>
      Zvláště malé děti a staří lidé nemají velké rezervy a v případě kombinace zvracení a průjmu je nemožné tekutiny doplňovat a je nutné lékařské ošetření. Ustalo-li zvracení, je možné postupně začít pít. Nejprve vlažný čaj po lžičkách, posléze i větší množství, kolik žaludek udrží a podle počtu stolic. Brzy je nutné podávat i slané nápoje (minerálka, řídká nemastná polévka nejlépe jen mrkev a trochu rýže).
    </p>
    <p>Je-li průjem způsoben potravinou kontaminovanou bakteriálně, je dobré vydržet nejíst a zvláště ne sladké jídlo. Taková potrava zhorší průjmy a bolesti – „nakrmením“ a následným opětným pomnožením choroboplodných bakterií. Zde není vhodná ani (často doporučovaná) cola pro vysoký obsah cukru. Takové nápoje budou vhodné až po ústupu potíží a uzdravení zažívacího traktu.</p>
    <p>Zcela jinou kapitolou jsou <strong>dlouhodobé průjmy</strong> které souvisí se závažnými chronickými onemocněními střeva. Odborní lékaři musejí složitě zjišťovat ztráty a doplňovat minerály a ostatní organizmu chybějící látky.</p>
    <h id="skytani-prudke_stahy_branice">Škytání – prudké stahy bránice</h>
    <desc>n/a</desc>
    <p>Škytání jsou <strong>prudké stahy bránice</strong>, což je hlavní dýchací sval, který odděluje dutinu hrudní od dutiny břišní. Ke vzniku škytavky dojde nejčastěji smíchem, napitím studeného nápoje, leknutím, nesprávným polknutím sousta. Škytání ustane samo a lze ovlivnit kombinací pití a protahování (zvedání horních končetin).</p>
    <p><strong>Dlouhodobé škytání</strong> může doprovázet onemocnění žaludku nebo dráždění bránice z jiného důvodu a pak je nutné <a href="nalehavost_vysetreni">lékařské vyšetření</a>.</p>
    <h id="vetry_jsou_plyny_vznikajici_pri_travicich_procesech">Větry jsou plyny vznikající při trávicích procesech</h>
    <desc>n/a</desc>
    <p>Zvýšené množství plynu se tvoří <a href="zdrave_traveni">nesprávnými stravovacími návyky</a>. V případě zadržování větrů se vstřebají a nezpůsobují újmu na zdraví. V případě nutnosti zadržování větrů ze společenských důvodů není dobré požívat nadýmavou stravu (luštěniny) s tvorbou většího množství plynů.</p>
    <h id="stolice-defekacni_reflex">Stolice – defekační reflex</h>
    <desc>n/a</desc>
    <p>Defekační reflex (soubor reflexů které umožní odchod stolice) je složitý proces. Stolici lze zadržet. Tím však dochází k dalšímu vstřebávání vody a stolice se stává tužší. Při opakovaném zadržování stolice a následným odchodem velmi tuhé stolice může dojít k <a href="hemoroidy">onemocnění žilních pletení v konečníku</a>.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jaké příčiny může mít zvracení po požití hub?</li>
      <li>Proč je dobré pozorovat z houpající se lodi či kolotoče pevný bod?</li>
      <li>Proč zvrací člověk, který se uhodil do hlavy?</li>
      <li>Proč je dobrá nejíst, pokud trvá průjem?</li>
      <li>Proč je nutné pít, pokud trvá průjem?</li>
      <li>Co může způsobit opakované zadržování stolice?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>