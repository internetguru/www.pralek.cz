
{data-fbcommentid="1859860544146308" data-type="article" data-image="/files/preview/koutek/boule\_nasledkem\_urazu/main.jpg" class="docinfo linklist" xml:lang="cs" ns="https://www.pralek.cz"}

{ctime="2010-09-27" mtime="2010-09-27" author="Jaroslav Pavelka" authorid="jaroslav\_pavelka" id="boule\_nasledkem_urazu" short="Boule následkem úrazu"}

# Boule vzniklé následkem úrazu

<!-- generated attribute kw by user_udpatekw.sh on 2020-04-26, do not edit -->

{kw="boule, úrazy, krvácení, kůže-podkoží, cévy, pohyb, první pomoc"}

Boule vzniklé pohmožděním mají různou povahu; může jít o vylitou krev nebo jinou tekutinu. Podle místa vzniku se liší závažností, bolestivostí, léčbou a průběhem hojení.

{id="typy\_bouli\_podle\_umisteni\_a_zavaznosti"}

## Typy boulí podle umístění a závažnosti

n/a

  * **Boule na hlavě** jako [následek tupého poranění][1] je krevní výron _(hematom)_ vzniklý mezi lebkou (plochou kostí) a kůží. 
      * Jako první pomoc nejlépe poslouží ledový obklad.
      * Hojení boule na hlavě bývá rychlé a jednoduché, protože je hlava dobře prokrvená. Boule na hlavě většinou nezanechává žádné trvalé následky.
      * Dříve doporučované „rozmáčknutí“ boule nepřináší téměř žádný užitek. Vyšší hematom se potenciálním rozmáčknutím jen rozlije do větší plochy. Vylitá krev se tak jako tak musí vstřebat.
  * **Boule nad kostí na bérci** (oblast mezi kolenem a kotníkem) způsobená pohmožděním je krevní výron _(hematom)_ vzniklý mezi přední plochou holenní kosti a kůží. 
      * Jako první pomoc je vhodný ledový obklad.
      * V případě pokračujícího narůstání hematomu je nutná bandáž (nejlépe elastickým obinadlem) k zastavení jeho dalšího narůstání a dále uložení postižené končetiny do výšky.
      * Větší hematom na bérci se hojí špatně a zdlouhavě, neboť bérec je mnohem méně prokrven než hlava. Časté bývají [zánětlivé komplikace][2]; vylitá krev je totiž vhodným [místem k množení mikroorganizmů][3].
      * Dalším faktorem zvyšujícím pravděpodobnost vzniku zánětu (někdy až vzniku bércového vředu) je [onemocnění žilního systému dolních končetin][4]. {class="example"}
      * Hrubším pohmožděním přední strany holenní kosti může dojít [k drobnému odlomení hrany kosti][5]. Toto odlomení nemá žádný vliv na funkci kosti, často však zůstává trvalá deformita přední hrany holenní kosti. {class="example"}
  * **Boule nad svalem** způsobená pohmožděním svalu je rovněž krevní výron. 
      * První pomoc je ledování a klid.
      * Důležité je **nesnažit se sval rozcvičit**; podstatně by tím byla prodloužena doba přetrvávajících potíží.
      * V případě závažnějšího poranění je vhodné vyšetření chirurgem [k vyloučení poškození svalu][6].
  * **Boule stěny břišní** jako následek pohmoždění může být hematom, častěji se však [jedná o kýlu][7]. 
      * V tomto případě je vždy nutné chirurgické vyšetření.
  * **Boule nad kolenem (jablkem) nebo nad loktem** způsobená pohmožděním nebo otlačením je _burzitida_ – nadměrné nahromadění tekutiny _burzy_ (zvláštní polštářek mezi plochou jablka či lokte a kůží umožňující volný pohyb kůže proti kosti). 
      * _Burzitida_ je svou podstatou [podobná gangliomu][8], liší se jen místem a způsobem vzniku.
      * V tomto případě nepomůže jako první pomoc obklad.
      * Je nutné ošetření chirurgem.
      * Nejčastěji bývá nutné odborné odsátí tekutiny _(punkce)_, mnohdy i opakovaně. Někdy je nutné zklidnění zánětu dlahou. Často musí následovat operační odstranění celé změněné burzy pro vracející se (recidivující) potíže. {class="example"}
  * **Boule nad nejširším svalem zádovým nebo nad svaly podél páteře** vzniklé [v souvislosti s onemocněním páteře][9] jsou bolestivé svalové zatvrdliny _(kontraktury)_. 
      * Při potížích nejlépe pomůže suché teplo a šetrná masáž.
  * [Boule bez souvislosti s pohmožděním nebo otlačením][10] mají zcela jiný původ a charakter a vyžadují odborné vyšetření a zcela odlišné léčení.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Proč se krevní výron hojí na hlavě dobře a na bérci špatně?
  2. Proč není dobré rozcvičovat bolestivou bouli nad svalem?
  3. V případě které boule vzniklé úrazem je nutné vyšetření chirurgem?
  4. V případě které boule vzniklé úrazem nepomůže studený obklad?
  5. Co má společného boule nad loktem a nad jablkem kolena?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: otres_mozku
 [2]: lecba_zanetu
 [3]: mikroorganizmy
 [4]: krecove_zily
 [5]: zlomeniny_kosti
 [6]: natazeni_natrzeni_svalu
 [7]: kyla
 [8]: onemocneni_slach
 [9]: bolesti_v_zadech_houser
 [10]: nezhoubne_nadory

