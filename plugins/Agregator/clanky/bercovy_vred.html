<?xml version="1.0" encoding="utf-8"?>
<body data-type="article" data-image="/files/preview/koutek/bercovy_vred/main.jpg" class="docinfo linklist" xml:lang="cs" ns="https://www.pralek.cz">
  <h ctime="2014-09-15" mtime="2014-09-15" author="Jaroslav Pavelka" authorid="jaroslav_pavelka" id="bercovy_vred" short="Bércový vřed">Bércový vřed, jeho vývoj a hojení</h>
  <desc kw="zánět, neúrazové, kůže-podkoží, cévy, poranění, bolest, krvácení">Bércový vřed je obtěžující a velmi nepříjemná choroba málo chodících lidí, tedy především starších a dlouhodobě nemocných. Pro jeho zhojení je zásadní nejprve obnovit funkčnost krevního oběhu dolních končetin.</desc>
  <p><strong>Bércový vřed (laicky „otevřená noha“) je dlouhodobý defekt kůže a podkoží</strong> v okolí kotníků nebo na bérci dolní končetiny. Bércový vřed <strong>vzniká vždy v místě nedostatečného prokrvení</strong>.</p>
  <ol>
    <li>
      Nejčastěji se objevuje jako reakce na poranění, a to i zcela nepatrné. 
      <ul>
        <li>Pokud vřed vzniká jako reakce na úraz, jeho velikost je zpočátku závislá na velikosti poraněné tkáně, ale následně se jeho velikost mění v souvislosti se skutečnou příčinou vzniku vředu.</li>
      </ul>
    </li>
    <li>
      Bércový vřed může vzniknout samovolně (bez souvislosti s úrazem). 
      <ul>
        <li>Pokud vzniká samovolně, tvoří se nejprve sotva patrný, mělký defekt kůže 2–3 mm<sup>2</sup>, který se postupně rozšiřuje a prohlubuje.</li>
      </ul>
    </li>
  </ol>
  <p class="important">Skutečnou příčinou vzniku bércového vředu tedy není úraz postiženého místa, ale nedostatečné vyživování z důvodu nedostatečného místního prokrvení.</p>
  <section>
    <h id="vzhled_a_projevy_bercoveho_vredu">Vzhled a projevy bércového vředu</h>
    <desc>n/a</desc>
    <p>
      Bércový vřed může mít velikost několika milimetrů čtverečných, může ale také postihnout celý bérec, tedy oblast od kolene až ke kotníkům. Spodina vředu a jeho 
      <strong>okraje mají nejrůznější tvar, povrch a barvu v závislosti <a href="zanet">na stupni a vývoji zánětu</a></strong>
      , který se na rané (postižené) ploše nekryté kůží vždy vyvine.
    </p>
    <ol>
      <li><strong>Během vzniku vředu</strong> bývají spodina vředu i jeho ploché okraje bělavé až šedé, tuhé, špatně prokrvené, často kryté různými povlaky včetně cárů odumřelé tkáně. Takový bércový vřed bolí a bude se zcela jistě dále rozšiřovat.</li>
      <li><strong>Po správném zaléčení</strong> bývá spodina vředu i jeho okraje živě červené, dobře prokrvené a okraje se stávají navalitými (vystupují nad okraj vředu). Bércový vřed přestává bolet a může se začít hojit.</li>
    </ol>
    <p>Vřed může vypadat jakkoli mezi popsaným počátečním a konečným stavem v závislosti na léčení. Kůže v okolí vředu bývá změněná používáním různých mastí či dlouhodobým onemocněním dolních končetin jako jsou <a href="zasady_spravneho_opalovani">změny pigmentace</a>, dlouhodobé otoky a nebo <a href="plisne_kuze">plísně</a>.</p>
    <h id="priciny_vzniku_bercoveho_vredu">Příčiny vzniku bércového vředu</h>
    <desc>n/a</desc>
    <p>Bércový vřed vzniká nedostatečným prokrvením dolních končetin. Nejčastější příčinou bývá snížený přítok krve <a href="cholesterol">zkornatělými tepnami</a> a zpomalený odtok krve z dolních končetin nemocnými žílami. Nejčastějšími příčinami vzniku vředu bývají:</p>
    <ul>
      <li>dlouhodobé neléčené onemocnění žil dolních končetin (<a href="krvacejici_varix">varixy</a>, opakované záněty žil, uzávěry žil, žilní trombózy),</li>
      <li>onemocnění tepen dolních končetin (<a href="srdecni_infarkt">kornatění</a>),</li>
      <li>onemocnění <a href="lymfaticke_uzliny">lymfatického systému</a> a otoky způsobené jeho nefunkčností,</li>
      <li>onemocnění srdce a cév – otoky dolních končetin způsobené srdeční nedostatečností,</li>
      <li>současné dlouhodobé neléčené onemocnění žil i tepen dolních končetin.</li>
    </ul>
    <h id="leceni_bercoveho_vredu_a_vyvoj_hojeni">Léčení bércového vředu a vývoj hojení</h>
    <desc>n/a</desc>
    <p>Podstatou léčení musí být snaha <strong>obnovit váznoucí krevní oběh</strong>. Teprve potom se může vřed skutečně hojit. Pokud je krevní oběh obnoven, pomohou <a href="krvacejici_varix">proti komplikacím</a> spojeným s hojením vředu různé masti, krémy, gely, tlakové obvazy a léčivé koupele.</p>
    <p>K rozšíření zúžených tepen dolních končetin může posloužit vhodný lék nebo operační výkon na cévě. K obnovení správné funkce žil rovněž může pomoci lék nebo operační výkon. Zásadní podmínkou každého úspěšného hojení je <a href="krvaceni_dasni">dostatek vitamínu C</a>.</p>
    <p>Nelze však spoléhat pouze na léky. Současně s nasazením léků je nutné krevní oběh podporovat cvičením. Nejjednodušší cvik je vleže na zádech pokrčování nebo zvedání nohou. Účinnějším cvikem je přecházení z polohy vleže na zádech do polohy v sedě na posteli s nohama na zemi. <strong>Nejlepším cvikem k zachování nebo ke zlepšení krevního oběhu je přirozená chůze.</strong></p>
    <ol>
      <li>V době, kdy bércový vřed vzniká, bolí, je plochý, bělavý a povleklý, poslouží k odstranění odumřelé tkáně a bakteriálních povlaků enzymatická mast střídavě s desinfekčními koupelemi (např. v hypermanganu).</li>
      <li>Po odloučení odumřelých tkání se zlepšené prokrvení projeví změnou barvy spodiny i okraje bércového vředu dočervena. Pak teprve je možné hojivými koupelemi (např. v heřmánku) a přikládáním hojivého gelu nebo masti podpořit <a href="lecba_zanetu">tvoření nové tkáně</a> (hojení). Přes defekt přerůstá nová kůže a bércový vřed se konečně hojí a zmenšuje se (poslední fáze vývoje zánětu).</li>
    </ol>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je bércový vřed?</li>
      <li>Za jakých podmínek vzniká bércový vřed?</li>
      <li>Jak velký bývá bércový vřed?</li>
      <li>Jakou barvu má spodina bércového vředu?</li>
      <li>Jaké jsou možné příčiny vzniku bércového vředu?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="toptags">n/a</p>
  </section>
</body>