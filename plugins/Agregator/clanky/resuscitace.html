<?xml version="1.0" encoding="utf-8"?>
<body data-fbcommentid="1859938664138496" data-type="article" data-image="/files/preview/koutek/resuscitace-ozivovani/main.jpg" class="docinfo linklist" xml:lang="cs" ns="https://www.pralek.cz">
  <h ctime="2008-04-20" mtime="2019-11-14" author="Jaroslav Pavelka" id="resuscitace" short="Resuscitace">Kdy a jak zahájit oživování</h>
  <desc kw="porucha vědomí, dýchání, poranění, kolaps, první pomoc, srdce">V případě vyhasnutí základních životních funkcí zachrání život neodkladné zahájení srdeční masáže ještě před příjezdem lékaře.</desc>
  <p>Oživování (resuscitace) je náhrada vymizelých nebo snížených <strong>základních životních funkcí</strong>, tj. akce srdeční a dýchání. Nejčastější příčiny vymizení základních životních funkcí jsou:</p>
  <ul>
    <li><a href="otres_mozku">úraz hlavy</a>,</li>
    <li><a href="kasel">vdechnutí cizího tělesa</a>,</li>
    <li>poranění elektrickým proudem,</li>
    <li>tonutí,</li>
    <li><a href="srdecni_infarkt">srdeční infarkt</a> a</li>
    <li>těžká otrava.</li>
  </ul>
  <section>
    <h id="rozpoznani_vymizeni_zakladnich_zivotnich_funkci">Rozpoznání vymizení základních životních funkcí</h>
    <desc>V případě zástavy srdeční akce a bezdeší je třeba neprodleně zahájit oživování.</desc>
    <dl>
      <dt>Zástava srdce</dt>
      <dd>Vymizení tepu na velkých tepnách (po stranách krku) nebo vymizení normálně hmatného úderu srdečního hrotu pod levým prsem.</dd>
      <dt>Zástava dechu</dt>
      <dd>Chybí dýchací pohyby patrné pohledem (v nádechu se zvedá hrudník u žen a břicho u mužů) a není cítit dech na přiložených hřbetech prstů k ústům a nosu postiženého.</dd>
    </dl>
    <p>Celkově bledý obličej nabývá nádech domodra. Zvláště modrají rty, nos, uši a brada. Barva se mění z důvodu vyčerpání zásoby kyslíku v krvi. Původně okysličená krev byla jasně červená a dávala přirozenou barvu sliznicím a prosvítala i kůží. Vyčerpáním kyslíku krev tmavne.</p>
    <p class="important">Zkolabovaný člověk se zachovanými základními životními funkcemi (to je dýchání a akce srdeční) resuscitaci nepotřebuje. Jeho rty mají normální barvu.</p>
    <h id="proces_ozivovani_zivotni_funkce">Proces oživování při vymizení základních životních funkcí</h>
    <desc>Proces oživování při zástavě srdeční akce a bezdeší spočívá v uvolnění dýchacích cest a popřípadě v následné resuscitaci.</desc>
    <p>Základním úkonem v procesu oživování je <strong>uvolnění dýchacích cest a vyprázdnění dutiny ústní</strong>. Záklon hlavy, předsunutí dolní čelisti nebo prosté povytažení jazyka z úst často způsobí, že postižený začne sám dýchat. Život je zachráněn, čímž resuscitace končí. K uchopení jazyka a vyprázdnění ústní dutiny dobře poslouží například kapesník nebo cíp košile.</p>
    <p>Trvá-li bezvědomí, ale postižený sám dýchá a bije mu srdce, je vhodné jej uložit na bok do tzv. stabilizované polohy. Trvá-li bezdeší a chybí srdeční akce, následuje resuscitace v posloupnosti <strong>2 vdechy a 30 stlačení hrudníku</strong>. Správné stačení hrudníku je důležitější, protože částečně nahrazuje i vdechy.</p>
    <ol>
      <li><strong>Masáž srdeční</strong>: zachránce uloží jednu svou dlaň přes druhou a zachraňovanému stlačuje hrudník uprostřed prsní kosti rychlostí asi 70krát za minutu. Včasná srdeční masáž je při oživování mnohem podstatnější než dýchání z úst do úst.</li>
      <li><strong>Dýchání z úst do úst</strong>: jedna ruka drží za krkem hlavu v záklonu a druhá ruka uzavře chřípí nosu, následuje vdechnutí do úst zachraňované osoby (dětem je nutné vdechovat do úst a nosu zároveň).</li>
    </ol>
    <p class="important">Podstatné je, <strong>zahájit resuscitaci co nejdříve</strong>. Do 2 minut zahájené oživování má 90% naději na úspěch, ta se postupem času snižuje, po 10 minutách je šance již jen asi 10%. U podchlazeného člověka je naděje na úspěch i po delším čase.</p>
    <h id="proces_ozivovani_kolaps">Proces oživování při kolapsu</h>
    <desc>Člověk upadne do bezvědomí v případě poruchy funkce mozku. Nejčastější a zároveň nejjednodušší porucha vědomí je <a href="kolaps">mdloba neboli kolaps</a> způsobená nedostatečným prokrvením mozku z důvodu náhlého snížení krevního tlaku.</desc>
    <p>V takovém případě u ležícího člověka postupujeme uvolněním dýchacích cest a pozvednutím dolních končetin do výšky. To podpoří prokrvení mozku. Pak už jen postačí vyčkat, až se postižený postupně probere k plnému vědomí (klidně dýchá, srdce mu tluče).</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co jsou základní životní funkce?</li>
      <li>Čím se zahajuje proces oživování?</li>
      <li>Proč je srdeční masáž důležitější než dýchání?</li>
      <li>Proč zkolabovaný člověk nemá být resuscitován?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>