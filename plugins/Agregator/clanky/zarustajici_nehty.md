
{data-og-type="article" data-og-image="/files/preview/koutek/zarustajici_nehty/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav\_pavelka" id="zarustajici\_nehty" short="Zarůstající nehty" ctime="2009-04-19" mtime="2009-04-19"}

# Zarůstající nehty na palcích dolních končetin

{kw="zánět, bolest, prevence, teplota, mikroorganizmy, pohyb"}

Zarůstání nehtů je časté bolestivé onemocnění vzniklé špatným zastřižením nehtu. Řešením je odstranění zánětu a jeho prevence. K úplnému zhojení dojde až tehdy, když zastřižený nehet doroste na správné místo.

Příčinou zarůstání nehtů bývá **špatně provedená toaleta (zastřižení) nebo výjimečně úraz nehtu**. Nehty na prstech nohou musí být ošetřeny tak, aby tlakem boty nebo vedlejšího prstu nemohl být ostrým rohem nehtu zraňován nehtový val. Ostrý roh vznikne nesprávným zapilováním nebo zastřižením okraje nehtu do obloučku odstraněním původního rohu nehtu, který z palce vyčníval. Roh nehtu je tím nesprávně ukryt v nehtovému valu. Podél nehtu se do poraněného nehtového valu dostávají [mikroorganizmy a vyvíjí se zánět][1].

[Místní zánět][2] je hlavně v začátku velmi bolestivý. Téměř výhradně se jedná o palce nohou; ostatní prsty takto onemocní zřídkakdy. Zarůstáním nehtů trpí nejčastěji starší děti a mladí lidé. Bolestivost nehtového valu nutí pacienta snažit se ho nůžkami uvolnit, což se nedaří a naopak **další zásahy zhoršují situaci a podporují narůstající infekci**.

{id="vyvoj\_a\_projevy\_zarustani\_nehtu"}

## Vývoj a projevy zarůstání nehtů

n/a

Zánět začíná bolestí na konci nehtového valu palce a postupně se může rozšířit po celém valu. V případě neléčení může přejít do zánětu celého posledního článku postiženého prstu včetně zánětu pod nehtem a zánětu kosti.

[Projevy zánětu][3] jsou:

  1. zpočátku jen bolestivost (bez jiných projevů zánětu),
  2. následuje zarudnutí, které začíná na konci valu a postupně se rozšiřuje,
  3. [zvýšená teplota][4] v bolestivém místě,
  4. otok a zvětšení celého nehtového valu,
  5. často následuje hnisavá sekrece z oblasti mezi nehtovým valem a nehtem.

Jako komplikace se mohou vyskytnout i celkové známky zánětu se zánětem lymfatické cévy, s horečkou, se [zvětšenými bolestivými lymfatickými uzlinami][5]. Bolestivost je závislá na stádiu zánětu; **pokročilé stádium zánětu bolívá méně**. Onemocnění je dlouhodobé a může trvat měsíce i roky.

{id="reseni\_zarustajicich\_nehtu"}

## Řešení zarůstajících nehtů

n/a

  1. První fáze léčení spočívá v potlačení zánětu:
      1. **Hypermanganová nebo betadinová koupel** (ve vlažné vodě s příměsí zvolené desinfekce) působí protizánětlivě a lze ji provádět svépomocí. Roztok hypermanganu musí být slabě růžový. Při koupeli je třeba odtlačovat bolestivý nehtový val od nehtu, aby tam mohla desinfekce proniknout. Koupel je vhodné provádět 2krát denně po dobu asi 2 minut.
      2. **Vlhká komůrka** – gelová terapie, kterou doporučuje a předepisuje ošetřující lékař. Lze ji použít pouze za určitých podmínek.
  2. Druhá fáze léčby zarůstajících nehtů je preventivní, až do doby úplného zhojení. Po zklidnění zánětu (po zmírnění bolesti a otoku) následují **koupele v odvaru heřmánku** (Chamomilla). Proces koupele je stejný jako již popsaný včetně odtlačovaní nyní již nebolestivého nehtového valu. Heřmánek podporuje hojení a zároveň blahodárně vysušuje nemocná místa.

Při nezdaru zmíněných metod léčby je v určité fázi zánětu možno přistoupit k operaci; tzv. **plastika nehtu nebo nehtového valu**.

{class="important"}

Nevhodná manipulace nůžkami pod nehtový val vede opakovaně ke [vzplanutí infekce][1] i po opakovaných plastických operacích. **Úplné zhojení zarůstajícího nehtu** nastane tehdy, když okraj nehtu doroste tak daleko, aby nemohlo docházet k dalšímu poraňování nehtového valu.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaká je příčina zarůstání nehtu?
  2. Proč zarůstající nehet časem může přestat bolet?
  3. Proč jsou vhodné v počátku onemocnění koupele v dezinfekčním roztoku a později koupele v hojivém roztoku?
  4. Může po zdařilé plastice opět zarůstat nehet?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: mikroorganizmy
 [2]: lecba_zanetu
 [3]: zanet
 [4]: teplota
 [5]: lymfaticke_uzliny

