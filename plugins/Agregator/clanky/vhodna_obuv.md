
{data-type="article" data-image="/files/preview/koutek/vhodna_obuv/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-11-28" mtime="2011-11-28" author="Jaroslav Pavelka" authorid="jaroslav\_pavelka" id="vhodna\_obuv" short="Vhodná obuv"}

# Vhodná a nevhodná obuv

<!-- generated attribute kw by user_udpatekw.sh on 2019-01-10, do not edit -->

<!-- generated attribute kw by user_udpatekw.sh on 2019-09-22, do not edit -->

{kw="dětské, pohyb, prevence, zdravý životní styl, strava-zažívání, bolest"}

Vhodná obuv je taková, která je adekvátní danému sportu nebo jiné aktivitě. Sportování, chůze nebo běhání musí být příjemné, bota nesmí být volná ani nikde tlačit. Materiál, ze kterého je obuv vyrobena, nesmí alergizovat.

Ke každé sportovní činnosti je potřeba vhodná obuv, která snižuje riziko úrazu (např. [podvrtnutí kotníku][1]). Kotník (hlezno) je spojení kostí bérce s nohou pevnými vazy a hlezenným kloubem. Noha je dolní část končetiny sahající od kotníku po prsty.

Zdravou nohu drží pevné vazy ve správném postavení (je příčně a podélně klenutá). Oslabením vazů nohy vzniká plochá noha (příčně a následně i podélně). Chůze plochýma nohama je nepříjemná a únavná. Ploché nohy musí většinou [řešit ortoped][2] náhradou oslabených vazů zvláštními vložkami nebo celou ortopedickou obuví.

{class="example"}

V dřívějších dobách v Číně malým holčičkám vychovatelé pevně upínali nohy do záměrně malých těsných botiček, aby noha nerostla a tedy aby byla v dospělosti drobná (gracilní), ač zcela zdeformovaná. To bylo považováno za krásné.

{class="important"}

Podobně si dodnes některé ženy nohy utěsňují do malých „lodiček“ z estetických důvodů, což může vést k různým deformitám. Nejčastěji následně vznikají tzv. kladívkové (palec do pravého úhlu) a různě překřížené prsty.

{id="kvalitni\_ci\_nekvalitni_obuv"}

## Kvalitní či nekvalitní obuv?

n/a

Nejrůznější _speciální (značková) kvalitní obuv_ určená pro jednotlivé sporty nohu chrání a zpevňuje v nejvíce zatěžovaných místech. V případě již vzniklé drobné pohybové vady dokáže špičková obuv zkvalitnit stereotyp pohybu nebo chůze a zbavit sportovce problému při pohybu (například při [bolesti paty][3]). Kvalitní obuv samozřejmě maximálně brání uklouznutí a chrání před zevním poraněním. Taková bota jistě nejlépe poslouží sportovcům k dosažení nejlepších výsledků.

**Dlouhodobě příliš šetřené vazy (kvalitní obuví) se nezpevňují a mohou dokonce slábnout _(atrofovat)_.** To platí i při zátěži nohy sportem. Podobně negativně působí neúměrně [dlouhodobě nošená ortéza][1].

Oproti tomu _nekvalitní (levná neznačková) obuv_ je vyrobena z méně kvalitního materiálu a je méně propracovaná, méně pohodlná. Zátěž v takové obuvi však **nutí nohu k užívání důležitých vazů a tím i k jejich posilování**. Chůze nebo sportování v takové obuvi jsou ovšem méně pohodlné. Pohyb musí být stále kontrolován, hrozí větší nebezpečí poranění.

Řešením je pro každodenní cvičení, pro rekreační sporty nebo pro běžný trénink používat obuv již obnošenou, uvolněnou, která nutí nohu používat (a tedy posilovat) vlastní vazy. Kvalitní značkovou obuv využívat hlavně k dosažení nejlepších výsledků.

{id="vhodna\_obuv\_pro_deti"}

## Vhodná obuv pro děti

n/a

Nožní klenba se začíná formovat v době, kdy dítě začíná chodit a formuje se používáním. Proto tvořící se **klenbu nejlépe formuje chůze bosou nohou** nebo nohou obutou lehkou volnou botičkou, bačkorkou nebo neklouzavou ponožkou.

Ve kvalitní a dokonale tvarované obuvi je pro dítě chůze jistě příjemnější, ale vazy držící klenbu nohy se tak nezpevňují. Naopak hrozí vznik příčně i podélně ploché nohy. Zvláště u malých dětí tedy _neplatí_, že kvalitnější (a tedy dražší) obuv je vždy vhodnější.

{class="example"}

Na výlet je pro dítě jistě vhodná kvalitní (značková) výborně tvarovaná turistická obuv. Ale pro běžný pohyb v teple po trávníku, po písku nebo doma po koberci je nejzdravější a nejlepší pro vývoj nohy chůze bosýma nohama. Pro sportující děti je bezpochyby k dosažení špičkových výsledků nezbytná špičková sportovní obuv.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je plochá noha?
  2. Proč je možné dosáhnout ve špičkové obuvi lepších sportovních výsledků než v nekvalitní obuvi?
  3. Čím může být nebezpečné dlouhodobé nošení menších bot než je správná velikost?
  4. Proč je důležitá chůze bosýma nohama hlavně pro děti začínající chodit?
  5. Jaká obuv je vhodná pro sportující děti?

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: podvrtnuti_kotniku
 [2]: nalehavost_lekarskeho_vysetreni
 [3]: patni_ostruha

