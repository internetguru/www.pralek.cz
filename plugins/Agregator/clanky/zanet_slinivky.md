
{data-fbcommentid="1859959200803109" data-type="article" data-image="/files/preview/koutek/zanet_slinivky/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-05-04" mtime="2011-05-04" author="Jaroslav Pavelka" authorid="jaroslav\_pavelka" id="zanet\_slinivky" short="Zánět slinivky"}

# Prudký zánět slinivky břišní: akutní pankreatitida

<!-- generated attribute kw by user_udpatekw.sh on 2020-01-15, do not edit -->

{kw="bolest, zánět, břicho, žláza, zvracení, žlučník, stravovací návyky, zhoubné, cukrovka"}

Prudký zánět slinivky břišní je závažné život ohrožující onemocnění. Vzniká nejčastěji v návaznosti na přejedení nevhodnou kombinací jídel (a tvrdého alkoholu).

Slinivka břišní _(pancreas)_ je důležitá [žláza trávicí soustavy][1] a má dvojí funkci:

  1. vyplavování důležitých hormonů do krve – _vnitřně-sekretorická funkce_ (nejznámější hormon je [inzulín][2] a glukagon),
  2. vyplavování trávicích šťáv do dvanácterníku – _zevně-sekretorická funkce_. Ve slinivce se tvoří neaktivní trávicí šťáva, jejíž enzymy (nejznámější je trypsin) se za normálních podmínek aktivizují teprve ve střevě po styku s tráveným pokrmem.

{class="example"}

Název slinivky břišní je poněkud zavádějící, protože **slinivka břišní** nemá nic společného se slinami a není uložena v dutině břišní.

Slinivka břišní je uložena vzadu za dutinou břišní mezi žaludkem, páteří a velkými cévami. Tím je velmi dobře chráněna před poraněním při úrazu břicha.

{id="formy\_zanetlivych\_onemocneni\_slinivky\_brisni"}

## Formy zánětlivých onemocnění slinivky břišní

n/a

Pro slinivku jsou charakteristické dvě formy zánětu:

  1. Předčasná aktivace trypsinu již ve slinivce _(tryptická forma)_ spočívá ve významném poškození (natrávení) samotné slinivky břišní.
  2. [Zánět][3] probíhající jako v jakémkoli jiném orgánu _(netryptická forma)_, při kterém nedochází k předčasné aktivaci trypsinu a může se jednat o zánět prudký _(akutní)_, dlouhodobý _(chronický)_ nebo vracející se _(recidivující)_.

{id="priciny\_zanetu\_slinivky_brisni"}

## Příčiny zánětu slinivky břišní

n/a

  * Nejčastěji nastává **zhoubnou kombinací velkého množství těchto jídel**: 
      * jitrnice (vepřové hody),
      * kyselé rybičky (zavináč),
      * smetanový nebo šlehačkový dort,
      * většinou v kombinaci s tvrdým alkoholem,
  * nebo po tupém úderu do břicha poraněním slinivky břišní (bojové sporty).
  * Někdy může být uzavřen společný vývod žlučových a slinivkových cest do dvanácterníku (dvanáctníku) [žlučovým kamenem][4].
  * Tryptický zánět slinivky mohou způsobit některé jedy,
  * [nedostatečný přívod krve][5] _(ischemie)_ a tedy kyslíku do slinivky,
  * a [infekce][6] slinivky.
  * Zcela výjimečně může být uzavřen vývod slinivky slinivkovým kamenem.

{class="important"}

Tryptická pankreatitida je velmi závažné onemocnění, končící bohužel v 50 % případů fatálně.

Rizikové faktory vzniku netryptických zánětů slinivky jsou:

  * [obezita][7],
  * nesprávné [stravovací návyky][1],
  * alkoholizmus,
  * [žlučové kameny][4],
  * [zánětlivá onemocnění][6] (tuberkulóza),
  * rodinná zátěž (onemocnění slinivky včetně [rakoviny][8] u blízkých příbuzných),
  * [nádorové onemocnění jiných orgánů dutiny břišní][9].

{id="projevy\_prudkeho\_zanetu\_slinivky\_brisni"}

## Projevy prudkého zánětu slinivky břišní

n/a

Potíže začínají krutými bolestmi v nadbřišku nebo v levém podžebří, často vyzařují do zad nebo do levého ramene a rychle se šíří po celém břiše. [Bolest se stupňuje][10], stává se nesnesitelnou. Bolest je provázena zvracením, které však nepřináší úlevu. Časté je [škytání, nevolnost, pocit zástavy plynů a stolice][11].

Nemocný je zchvácený, má rychlý pulz, zrychleně dýchá, má horečku a mívá změněné chování (často je agresivní). Takto nemocný člověk může zemřít během několika hodin.

{class="important"}

[Okamžité vyhledání lékařského ošetření][12] zvyšuje pacientovi šanci na přežití. Pobyt v nemocnici je bezpodmínečně nutný. Podobně se může projevovat [počínající střevní neprůchodnost][13].

{id="leceni\_akutni\_trypticke_pankreatitidy"}

## Léčení akutní tryptické pankreatitidy

n/a

První podmínkou úspěšné léčby je nic nejíst ani nepít (jako u všech náhlých břišních příhod). Vše potřebné (všechny léky, výživu i tekutiny) dostává pacient [nitrožilně][14], včetně [léků proti bolesti][15]. Pacient je uložen na jednotce intenzivní péče (JIP), kde jsou monitorovány všechny jeho životní funkce.

Často bývá nutné přistoupit k operaci.

  1. Někdy je třeba operovat slinivku zničenou agresivním enzymem již v akutním stavu,
  2. častěji se však operují až následky závažného onemocnění ([cysty slinivky břišní][16]).

Jako následek devastujícího zánětu slinivky břišní se často objeví [cukrovka][2].

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je slinivka břišní a k čemu slouží?
  2. Co bývá nejčastější příčinou prudkého zánětu slinivky břišní?
  3. Jaké příčiny může mít zánět slinivky břišní?
  4. Jaké jsou rizikové faktory pro vznik zánětu slinivky břišní?
  5. Jak se projevuje prudký zánět slinivky břišní?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="toptags"}

n/a

 [1]: stravovaci_navyky
 [2]: cukrovka
 [3]: zanet
 [4]: zlucove_kameny
 [5]: srdecni_infarkt
 [6]: mikroorganizmy
 [7]: obezita_a_energie
 [8]: nezhoubny_nebo_zhoubny_nador
 [9]: rakovina_tlusteho_streva_a_konecniku
 [10]: slepak
 [11]: funkcni_poruchy_traveni
 [12]: nalehavost_lekarskeho_vysetreni
 [13]: strevni_nepruchodnost
 [14]: lekove_formy
 [15]: leky_proti_bolesti
 [16]: nezhoubne_nadory

