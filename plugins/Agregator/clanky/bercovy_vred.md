
{data-fbcommentid="1859854094146953" data-type="article" data-image="/files/preview/koutek/bercovy_vred/main.jpg" class="docinfo linklist" xml:lang="cs" ns="https://www.pralek.cz"}

{ctime="2014-09-15" mtime="2014-09-15" data-top="952" author="Jaroslav Pavelka" id="bercovy_vred" short="Bércový vřed"}

# Vývoj a hojení bércového vředu

<!-- generated attribute kw by user_updatekw.sh on 2021-12-06, do not edit -->

{kw="zánět, neúrazové, kůže-podkoží, cévy, poranění, krvácení"}

Bércový vřed je obtěžující a velmi nepříjemná choroba málo chodících lidí, tedy především starších a dlouhodobě nemocných. Pro jeho zhojení je zásadní nejprve obnovit funkčnost krevního oběhu dolních končetin.

**Bércový vřed (laicky „otevřená noha“) je dlouhodobý defekt kůže a podkoží** v okolí kotníků nebo na bérci dolní končetiny. Bércový vřed **vzniká vždy v místě nedostatečného prokrvení**.

  1. Nejčastěji se objevuje jako reakce na poranění, a to i zcela nepatrné. 
      * Pokud vřed vzniká jako reakce na úraz, jeho velikost je zpočátku závislá na velikosti poraněné tkáně, ale následně se jeho velikost mění v souvislosti se skutečnou příčinou vzniku vředu.
  2. Bércový vřed může vzniknout samovolně (bez souvislosti s úrazem). 
      * Pokud vzniká samovolně, tvoří se nejprve sotva patrný, mělký defekt kůže 2–3 mm<sup>2</sup>, který se postupně rozšiřuje a prohlubuje.

{class="important"}

Skutečnou příčinou vzniku bércového vředu tedy není úraz postiženého místa, ale nedostatečné vyživování z důvodu nedostatečného místního prokrvení.

{id="vzhled\_a\_projevy\_bercoveho\_vredu"}

## Vzhled a projevy bércového vředu

Bércový vřed může mít velikost několika milimetrů čtverečných, může ale také postihnout celý bérec, tedy oblast od kolen až ke kotníkům. Spodina vředu a jeho **okraje mají nejrůznější tvar, povrch a barvu v závislosti [na stupni a vývoji zánětu][1]** , který se na postižené ploše nekryté kůží vždy vyvine. 

  1. **Během vzniku vředu** bývají spodina vředu i jeho ploché okraje bělavé až šedé, tuhé, špatně prokrvené, často kryté různými povlaky včetně cárů odumřelé tkáně. Takový bércový vřed bolí a bude se zcela jistě dále rozšiřovat.
  2. **Po správném zaléčení** bývá spodina vředu i jeho okraje živě červené, dobře prokrvené a okraje se stávají navalitými (vystupují nad okraj vředu). Bércový vřed přestává bolet a může se začít hojit.

Vřed může vypadat jakkoli mezi popsaným počátečním a konečným stavem v závislosti na léčení. Kůže v okolí vředu bývá změněná používáním různých mastí či dlouhodobým onemocněním dolních končetin jako jsou [změny pigmentace][2], dlouhodobé otoky a nebo [plísně][3].

{id="priciny\_vzniku\_bercoveho_vredu"}

## Příčiny vzniku bércového vředu

n/a

Bércový vřed vzniká nedostatečným prokrvením dolních končetin. Nejčastější příčinou bývá snížený přítok krve [zkornatělými tepnami][4] a zpomalený odtok krve z dolních končetin nemocnými žílami. Nejčastějšími příčinami vzniku vředu bývají:

  * dlouhodobé neléčené onemocnění žil dolních končetin ([varixy][5], opakované záněty žil, uzávěry žil, žilní trombózy),
  * onemocnění tepen dolních končetin ([kornatění][6]),
  * onemocnění [lymfatického systému][7] a otoky způsobené jeho nefunkčností,
  * onemocnění srdce a cév – otoky dolních končetin způsobené srdeční nedostatečností,
  * současné dlouhodobé neléčené onemocnění žil i tepen dolních končetin.

{id="leceni\_bercoveho\_vredu\_a\_vyvoj_hojeni"}

## Léčení bércového vředu a vývoj hojení

n/a

Podstatou léčení musí být snaha **obnovit váznoucí krevní oběh**. Teprve potom se může vřed skutečně hojit. Pokud je krevní oběh obnoven, pomohou [proti komplikacím][5] spojeným s hojením vředu různé masti, krémy, gely, tlakové obvazy a léčivé koupele.

K rozšíření zúžených tepen dolních končetin může posloužit vhodný lék nebo operační výkon na cévě. K obnovení správné funkce žil rovněž může pomoci lék nebo operační výkon. Zásadní podmínkou každého úspěšného hojení je [dostatek vitamínu C][8].

Nelze však spoléhat pouze na léky. Současně s nasazením léků je nutné krevní oběh podporovat cvičením. Nejjednodušší cvik je vleže na zádech pokrčování nebo zvedání nohou. Účinnějším cvikem je přecházení z polohy vleže na zádech do polohy v sedě na posteli s nohama na zemi. **Nejlepším cvikem k zachování nebo ke zlepšení krevního oběhu je přirozená chůze.**

  1. V době, kdy bércový vřed vzniká, bolí, je plochý, bělavý a povleklý, poslouží k odstranění odumřelé tkáně a bakteriálních povlaků enzymatická mast střídavě s desinfekčními koupelemi (např. v hypermanganu).
  2. Po odloučení odumřelých tkání se zlepšené prokrvení projeví změnou barvy spodiny i okraje bércového vředu dočervena. Pak teprve je možné hojivými koupelemi (např. v heřmánku) a přikládáním hojivého gelu nebo masti podpořit [tvoření nové tkáně][9] (hojení). Přes defekt přerůstá nová kůže a bércový vřed se konečně hojí a zmenšuje se (poslední fáze vývoje zánětu).

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je bércový vřed?
  2. Za jakých podmínek vzniká bércový vřed?
  3. Jak velký bývá bércový vřed?
  4. Jakou barvu má spodina bércového vředu?
  5. Jaké jsou možné příčiny vzniku bércového vředu?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: vyvoj_zanetu
 [2]: opalovani
 [3]: plisne_kuze
 [4]: cholesterol
 [5]: krvacejici_varix
 [6]: srdecni_infarkt
 [7]: uzliny
 [8]: krvaceni_dasni
 [9]: stadia_zanetu

