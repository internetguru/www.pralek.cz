
{data-fbcommentid="1859926900806339" data-type="article" data-image="/files/preview/koutek/penis-fimoza-obrizka/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-07-09" mtime="2009-07-09" data-top="954" author="Jaroslav Pavelka" id="pece\_o\_penis" short="Péče o penis"}

# Péče o penis, hygiena chlapců, fimóza, obřízka

<!-- generated attribute kw by user_updatekw.sh on 2021-11-10, do not edit -->

{kw="penis, moč, děti, hygiena, prevence, zánět, cukrovka, strach"}

Správná péče o penis již od útlého věku je podmínkou pro jeho zdravý vývoj. Zamezí se tím vzniku zánětu a hlavně následných komplikací a potíží v dospívání.

{class="example"}

Na ošetřování, koupele, přetahování nebo nepřetahování předkožky novorozenců a kojenců je více názorů. Pediatr většinou doporučuje nechat penis bez přetahování předkožky při koupeli, chirurg zase doporučuje předkožku uvolnit a při koupeli ji přetahovat přes žalud.

{id="popis\_penisu\_predkozka"}

## Penis, žalud a předkožka

Topořivá tělesa penisu jsou kryta volně posunlivou kůží a žalud je kryt citlivou sliznicí. Volné podkoží na penisu umožňuje samovolné přetažení kůže přes žalud.

Tím je žalud kryt dvěma vrstvami kůže – jedna vrstva směrem k žaludu a druhá vrstva kůže navenek. Tato zdvojená kůže se nazývá předkožka. Mezi žaludem a vnitřním listem předkožky leží dutina, takzvaný vak předkožky.

[Kůže obsahuje množství žlázek][1], které produkují různé důležité látky. Vrchní odumřelé vrstvy kůže se neustále odlučují. V případě zanedbané hygieny se produkty žlázek spolu s odumřelými buňkami a [všudypřítomnými bakteriemi][2] hromadí v předkožkovém vaku. Takto vzniká bělavá hmota se nazývá _smegma_.

{class="important"}

Během koupele je nutné přetáhnout předkožku přes žalud a předkožkový vak omýt vlažnou vodou. V případě zanedbání hygieny se smegma objeví již během několika dnů. **Pravidelnou hygienou se smegma vůbec neobjeví.**

{id="slepeniny"}

## Slepeniny mezi žaludem a vnitřním listem předkožky

Poměrně často se stává, že jsou už při narození vytvořeny **slepeniny mezi žaludem a vnitřním listem předkožky**. To má za následek nemožnost přetažení předkožky přes žalud. V takovém případě je nutné vyhledat chirurgické nebo urologické ošetření a slepeniny nechat snadným zákrokem uvolnit. Jedná se o takzvané _uvolnění konglutinací_.

{class="important"}

V případě, že se slepeniny neuvolní a předkožku nelze přetáhnout, tak se **slepeniny postupně mění ve srůsty** mezi žaludem a předkožkou. Jejich následné uvolnění v pozdějším věku je pak složitější a bolestivé a u chlapců **zanechává negativní zážitek**.

Mezitím se v předkožkovém vaku hromadí smegma. Občasný [zánět vaku][3] _(balanitis)_ vede k podráždění předkožky a k jejímu pozánětlivému jizvení. Opakované záněty vaku vyústí ve významné zúžení zevního ústí předkožky _(fimóza, phimosis)_.

{id="fimoza"}

## Zúžení zevního ústí předkožky – fimóza

Dojde-li k zúžení zevního ústí předkožky, nelze již předkožku přetáhnout přes žalud. Otvor v předkožce je menší než velikost žaludu. Při močení se ztenčuje proud, který je limitovaný otvorem v předkožce. Močí se naplňuje předkožkový vak a smegma se může močí z vaku vyplachovat. Dítě nemusí mít potíže až do první erekce. V souvislosti s erekcí musí být často řešeny zbytky slepenin nebo srůstů v předkožkovém vaku.

{class="important"}

**Řešením fimózy je jedině operace (obřízka).** Musí se odstranit celá předkožka. Po operaci jsou odstraněny všechny předchozí problémy. Žalud je však trvale obnažen, sliznice není kryta kůží.

{class="example"}

Nejen Židé však provádí obřízku rituálně z náboženských důvodů. Výhodou trvale obnažené sliznice žaludu je nemožnost tvorby smegmatu. A snad i snížení citlivosti žaludu s následným prodloužením doby sexuálního aktu.

V případě opakované balanitidy dospělého muže se rovněž postupně rozvíjí jizvení, až do úplného zúžení zevního otvoru předkožky _(fimózy)_. Často se jedná o jeden z prvních [příznaků nepoznané cukrovky][4] nebo o velmi zanedbanou hygienu.

Při částečném zúžení zevního ústí předkožky může vzniknout stav, kdy se žalud protlačí zúženým místem ven, ale předkožku již nelze přetáhnout zpět – předkožka zaškrtí žalud. Vznikne dramaticky vypadající stav, žalud rychle otéká a zarudne, předkožka jej zaškrcuje, penis je bolestivý. Tento stav se nazývá _parafimóza_ a vyžaduje neodkladné chirurgické nebo urologické ošetření.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Čím je tvořená předkožka a k čemu slouží?
  2. Co je smegma?
  3. Čím je způsobeno zúžení zevního ústí předkožky?
  4. Co je fimóza?
  5. Co je parafimóza?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: akne
 [2]: bakterie
 [3]: vyvoj_zanetu
 [4]: cukrovka

