
{data-fbcommentid="1859961224136240" data-type="article" data-image="/files/preview/koutek/zlomeniny_kosti/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-10-22" mtime="2009-10-22" data-top="939" author="Jaroslav Pavelka" id="zlomeniny" short="Zlomeniny"}

# Projevy zlomenin kostí

<!-- generated attribute kw by user_updatekw.sh on 2021-12-06, do not edit -->

{kw="zlomeniny, úraz, poranění, krvácení, pohyb, rehabilitace"}

Zlomeninou se rozumí porušení kontinuity kosti. Jedná se o nalomení, prasklinu, zlomeninu s posunem nebo bez posunu, roztříštění, rozdrcení kosti či vpáčení kosti. Rozpoznání zlomeniny kosti a správné poskytnutí první pomoci zabrání vzniku šoku a komplikací.

{id="projevy\_zlomeniny\_dlouhe_kosti"}

## Projevy zlomeniny dlouhé kosti

Zlomenina dlouhé kosti může být provázena zvukovým efektem (prasknutím) podobným tomu, který vznikne šlápnutím na suchou větev v lese.

{class="example"}

Příkladem dlouhé kosti je kost pažní, předloktí – loketní a vřetenní, stehenní a kosti bérce – holení a lýtková.

Projevy zlomeniny dlouhé kosti jsou:

  * bolestivost,
  * změna tvaru končetiny,
  * deformace končetiny v případě posunu úlomků,
  * nemožnost končetinu zatížit (končetina nemůže plnit funkci),
  * nenormální bolestivá hybnost mimo kloub.

Bolestivost zlomené končetiny se zvyšuje i sebemenším pohybem úlomků kosti a zvýšením svalového napětí. Proto je třeba v rámci první pomoci zajistit klid a nemožnost pohybu kostních úlomků vůči sobě. Uložení pacienta do klidu a **znehybnění poraněné končetiny je základem první pomoci**.

{class="important"}

V případě zlomeniny dlouhé kosti je lépší [zajistit neprodlený transport k ošetření záchrankou (profesionálně)][1], než se snažit zraněného dopravovat vlastními prostředky. Jestliže je nutné při transportu improvizovat, musí být končetina pevně zafixována a tím zlomenina znehybněna.

Se zlomeninou souvisí krvácení do svalů v jejím okolí. Například krvácení zlomeniny stehenní kosti může způsobit ztrátu značného množství krve (až čtvrtina celkového objemu). To spolu s bolestí [může vést ke kolapsu][2]. Prokrvácení okolí zlomeniny rovněž vede k deformaci končetiny.

{id="projevy\_nalomeni\_kosti\_v\_okoli_kloubu"}

## Projevy nalomení kosti v okolí kloubů

Nekompletní **zlomeninu zvláště v okolí kloubů nelze laicky rozeznat**. Odlomení, naštípnutí nebo naprasknutí kosti je bolestivé zranění, které se projevuje podobně jako [pohmoždění nebo podvrtnutí kloubu][3]. Poraněné místo je bolestivé, končetina však může částečně plnit svou funkci.

[Schopnost plnit funkci][4] je závislá spíše na citlivosti pacienta a jeho schopnosti snášet bolest (práh bolesti mají různí lidé různý) než na typu nalomení kosti. V rámci první pomoci je vždy vhodné přiložit studený (ledový) obklad na bolestivé místo a končetinu uložit výše, než je zbytek těla.

{class="example"}

**Zraněnou horní končetinu** je vhodné uložit do šátku nebo na opěrku křesla. **Zraněnou dolní končetinu** u ležícího člověka je vhodné podložit polštáři tak, aby byla znatelně výš, než je zadek.

Přestože jsou nekompletní zlomeniny (nalomení) závažné, [transport k lékaři lze odložit][5] na vhodnou dobu a klidně svépomocí. U velmi citlivého pacienta, který se nedokáže s bolestí vyrovnat, lze postupovat jako při zlomenině dlouhé kosti (výše).

{class="example"}

Dlouho obtěžující bolestivost, otoky a nemožnost rychlého návratu k běžné _kvalitě života_ (bez omezení fyzických funkcí) obtěžují pacienta dlouhé týdny, často je nutná **dlouhodobá intenzivní rehabilitace**. Se zlomeninou zevního kotníku lze chodit nebo například dohrát sportovní zápas.

{id="prasklina_lebky"}

## Prasklina lebky

Při úrazu hlavy může dojít k [poranění mozku][6] nebo k prasklině lebky nebo k obojímu. Závažnost úrazu vždy určuje závažnost poranění mozku. Prasklina lební klenby se běžně samovolně zhojí bez dalších komplikací.

Závažnější problém vzniká při [pronikajícím poranění hlavy][7] s porušením kosti a **vpáčením kostních úlomků do hlavy**. V takovém případě první pomoc spočívá v [neprodleném zavolání záchranky][1] a transportu na specializované lékařské pracoviště.

**Zlomenina baze lební** je rovněž závažné poranění hlavy. Projevuje se nejčastěji krvácením ze zevního zvukovodu (z ucha) nebo řídkou sekrecí bezbarvé nebo narůžovělé tekutiny z nosu. Se zlomeninou může a nemusí souviset poranění mozku.

{id="zlomeniny_patere"}

## Zlomeniny páteře

Zlomeniny obratlů patří k nejzávažnějším zlomeninám vůbec. Komplikace a trvalé následky souvisejí s umístěním poraněného obratle a eventuálním poškozením míchy (čím výš tím hůř).

Nejzávažnějším zlomeninám krční páteře při dopravních nehodách předchází správně nastavené opěrky hlavy v kombinaci s bezpečnostními pasy a airbagy. Nic takového však bohužel nebrání [skokanům při skocích do neznámé nebo mělké vody po hlavě][8]. Zlomenina krčního obratle pak souvisí s poškozením míchy a trvalou poruchou hybnosti (upoutání na lůžko nebo v lepším případě na vozík).

Zlomený vaz (zlomený zub čepovce) vede ke smrti. V případě posunu dalších obratlů nastává porušení nebo přerušení míchy s následným ochrnutím. Následky bývají tragické a **ochrnutí bývá většinou nevratné**. Občasné zázračné obnovení tělesných funkcí po úrazu míchy vždy překvapí nejen zraněného, ale i lékaře. Intenzívní rehabilitace je vždy velice náročná.

[Zlomeniny bederní páteře][9] mohou ale nemusí souviset s poškozením nervů v míšním kanále (v bederní části páteře již není mícha). Při první pomoci je třeba dbát na to, aby zachránce při manipulaci se zraněným nezhoršil jeho stav. Pokud je to možné, **je dobré nechat vyprošťování i transport profesionálům**.

{class="example"}

Po nehodě řidič auta sedí za volantem, stěžuje si na bolest páteře a necítí nohy, nemůže jimi pohnout. Nic nehoří, nehrozí zřícení do propasti. Zraněný dýchá, je při vědomí, spolupracuje. Není důvod jej laicky vyprošťovat z auta. Zavolaní záchranáři jej vyprostí profesionálně.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Čím se zvyšuje bolestivost zlomeniny dlouhé kosti?
  2. Jaká je základní první pomoc při zlomenině dlouhé kosti?
  3. Jak se pozná nalomení kosti v blízkosti kloubu?
  4. V čem spočívá závažnost zlomeniny lebky?
  5. Čím je ohrožen skokan do neznámé nebo mělké vody po hlavě?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: zachranka
 [2]: kolaps
 [3]: vyron_kotniku
 [4]: detske_zlomeniny
 [5]: nalehavost_vysetreni
 [6]: otres_mozku
 [7]: zavazna_poraneni
 [8]: skoky_do_vody
 [9]: starecke_zlomeniny

