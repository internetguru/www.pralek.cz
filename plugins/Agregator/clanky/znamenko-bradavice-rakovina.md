
{data-fbcommentid="1859962577469438" data-type="article" data-image="/files/preview/koutek/znamenko-bradavice-rakovina/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-02-28" mtime="2009-02-28" author="Jaroslav Pavelka" authorid="jaroslav_pavelka" id="znamenko-bradavice-rakovina" short="Znaménko, bradavice, rakovina"}

# Mateřské znaménko, bradavice nebo rakovina

<!-- generated attribute kw by user_udpatekw.sh on 2020-04-26, do not edit -->

{kw="kůže-podkoží, nádory, nezhoubné, zhoubné, prevence, krvácení"}

Různé kožní výrůstky jsou různě nebezpečné. Ploché mateřské znaménko může za určitých podmínek způsobit závažnou rakovinu. Bazaliom je takový typ rakoviny, který se může v kůži rozšiřovat, ale člověka nezahubí.

{id="kdy\_odstranit\_materske\_znamenko\_neboli\_pihu\_ci_nevus"}

## Kdy odstranit mateřské znaménko neboli pihu či névus

n/a

Mateřské znaménko, které mírně vystupuje nad povrch kůže, je vrozené, není chronicky (dlouhodobě) drážděné a nebývá poraněné, není nebezpečné. Bývá tmavší než okolní kůže a mohou z něj vyrůstat chlupy. Nikdy nesvědí ani nekrvácí, neroste. Mívá velikost několik milimetrů až centimetrů. Většinou působí jen kosmeticky – majitele hyzdí nebo zkrášluje. Pak **není medicínský důvod takové znaménko odstraňovat**.

Jestli má majitel znaménka pocit, že ho znaménko hyzdí, může si jej **nechat odstranit z kosmetického důvodu**. Metodu odstranění doporučí odborný lékař (odpaření laserem nebo chirurgicky).

Chronicky drážděné či opakovaně poraněné znaménko by se mohlo proměnit ve [zhoubný nádor][1]. Dráždění bývá nejčastěji okrajem prádla nebo páskem kalhot, [nadměrným sluněním][2], poraněním při holení nebo při manuální práci. Mohl by tím vzniknout maligní melanom – velmi závažný a špatně léčitelný druh rakoviny kůže. Takové **chronicky drážděné znaménko je vhodné odstranit** a tím riziko nádoru definitivně zažehnat. Pověra že odstraněním může vzniknout rakovina je zcela nesmyslná.

{id="bradavice\_verruka\_rakovinu_nezpusobi"}

## Bradavice (verruka) rakovinu nezpůsobí

n/a

Bradavice je tuhý výrůstek na kůži barvy kůže nebo světlejší, na povrchu rozbrázděný. Nerostou z ní chlupy. Nejčastěji se vyskytují u dětí a mladých lidí na rukou a na nohou, někdy na loktech nebo na kolenou. Často se vyskytují mnohočetně. Bradavice jsou [virového původu][3], tedy jsou přenosné. Mohou se samy ztrácet a jinde vznikat. **Bradavice nikdy nejsou nebezpečné**, zhoubný nádor z nich nevznikne.

[V kůži dlaní a chodidel a prstů][4] mechanicky překáží a tlačí až bolí, na hřbetech většinou jen hyzdí. Bradavice je vhodné nechat odstranit. Kožní lékař doporučí způsob odstranění (zvláštním přípravkem z lékárny nebo vypálení dusíkem). Chirurgické odstranění není vhodné vzhledem k častým obnovením (recidivám).

{id="mekky\_vyrustek\_na\_kuzi\_fibrom\_neni\_nebezpecny"}

## Měkký výrůstek na kůži (fibrom) není nebezpečný

n/a

[Fibrom je nezhoubný nádor][5]; měkký nebolestivý kulovitý nebo dokonce stopkatý výrůstek na kůži kdekoli na těle. Vyskytují se ve středním a vyšším věku a bývají laicky nesprávně označovány jako bradavice, český výraz pro ně není (známé jsou fibromy v obličeji některých našich politiků). **Fibromy nejsou nebezpečné**. Mívají barvu kůže nebo jsou tmavší, nebolí ani nesvědí. Rostou z nich chlupy. Odstranění je možné z kosmetických důvodů.

{id="podminky\_za\_kterych\_je\_ploche\_materske\_znamenko_nebezpecne"}

## Podmínky, za kterých je ploché mateřské znaménko nebezpečné

n/a

Nebezpečné je tmavé znaménko v rovině kůže, které nově vzniklo nebo se jakkoli mění, svědí, z jedné strany se ztrácí a na druhou stranu roste nebo dokonce krvácí. Za těchto okolností **může ploché mateřské znaménko [způsobit rakovinu][6]**. Je třeba neprodleně vyhledat odborného lékaře a řídit se jeho doporučením.

K aktivizaci (propuknutí nebezpečného stavu) plochého znaménka často vede **nadměrné neřízené vystavování slunečnímu záření** (stejně tak umělému solárnímu). Rovněž mechanické třeba jen jednorázové **poranění plochého znaménka může být závažné** a je třeba vyhledat lékaře.

{id="bazaliom\_dlouho\_se\_nehojici\_stroupek\_nebo\_defekt\_je\_rakovina_kuze"}

## Bazaliom, dlouho se nehojící stroupek nebo defekt, je rakovina kůže

n/a

Bazaliom je zarudlý svědící boláček, který se dlouho (až měsíce) nehojí a po zaschnutí na něm pevně lpí stroupek nebo šupinky kůže nebo se tvoří defekt v kůži. Vzniká ve středním a vyšším věku na částech těla (obličej, kštice, uši, krk, ramena), která jsou dlouhodobě (po léta) [nadměrně vystavována slunci][2]. **Bazaliom je kožní zhoubný nádor a nutně vyžaduje lékařské vyšetření**.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Za jakých podmínek je dobře odstranit mateřské znaménko?
  2. Je nebezpečné nově vzniklé mateřské znaménko?
  3. Je nebezpečné měnící se mateřské znaménko?
  4. Je nebezpečné svědící mateřské znaménko?
  5. Měsíce se nehojící boláček v obličeji staršího člověka může být zhoubný nádor?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: mytus_o_rakovine
 [2]: zasady_spravneho_opalovani
 [3]: chripka
 [4]: puchyr_mozol_kuri_oko
 [5]: nezhoubne_nadory
 [6]: nezhoubny_nebo_zhoubny_nador

