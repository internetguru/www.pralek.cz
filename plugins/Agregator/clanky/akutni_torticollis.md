
{data-fbcommentid="1859851007480595" data-type="article" data-image="/files/preview/koutek/akutni_torticollis/main.jpg" class="docinfo linklist" xml:lang="cs" ns="https://www.pralek.cz"}

{ctime="2014-11-17" mtime="2014-11-17" data-top="975" author="Jaroslav Pavelka" id="akutni_torticollis" short="Akutní torticollis"}

# (Ne)závažnost strnutí šíje

<!-- generated attribute kw by user_updatekw.sh on 2021-11-10, do not edit -->

{kw="mozek-nervy, pohyb, rehabilitace"}

Náhle vzniklé strnutí šíje je nepříjemné, dramaticky vyhlížející, ale zcela nezávažné a dobře léčitelné onemocnění krku. Nejčastěji postihuje děti školního věku a mladé lidi.

Torticollis neboli strnutí šíje nebo zkroucení krku je onemocnění, při kterém dochází ke stočení hlavy k jedné straně. Bývá doprovázené bolestivým stažením svalů na jedné straně krku. Člověk postižený strnutím šíje bývá vyděšený a těžko se orientuje v mnoha popisovaných formách jeho problému na internetu.

Strnutí šíje má dvě formy, které mají společný projev a různou závažnost. **Náhle vzniklé strnutí šíje _(akutní torticollis)_ je zcela nezávažné onemocnění.** Ostatní formy strnutí šíje _(neakutní torticollis)_ jsou naopak závažná a obtížně léčitelná onemocnění. 

{id="nastup\_a\_mozne\_priciny\_nahle\_vznikleho\_strnuti_sije"}

## Nástup a možné příčiny náhle vzniklého strnutí šíje

n/a

Náhle vzniklé strnutí šíje je onemocnění především dětí školního věku a mladých lidí. Zcela zdravý člověk večer spokojeně uléhá ke spánku a ráno se probouzí [s bolestivě zkrouceným krkem][1]. Krk nelze narovnat, nelze jím ani pohnout.

Stažené svaly na jedné straně krku jsou bolestivé. Mohou být postiženy svaly vzadu podél páteře, nebo vpředu na krku. Prudká bolest může někdy „vystřelovat“ do hlavy nebo do ramene. **Potíže přicházejí náhle, bez varování, z plného zdraví.**

Příčina vzniku onemocnění většinou není známa. Někdy ji však lze hledat

  * ve spaní v neobvyklé poloze,
  * v dlouhodobě špatném držení těla (např. u počítače),
  * v nesouměrném zatěžování páteře (např. aktovka nebo jiné břemeno stále v jedné ruce),
  * v podráždění krku studeným vzduchem (např. průvanem).

{id="leceni\_nahle\_vznikleho\_strnuti\_sije"}

## Léčení náhle vzniklého strnutí šíje

n/a

Cílem léčby je zmírnit bolest a co nejrychleji snížit svalovou ztuhlost. Na krk je nutné přiložit suchý teplý obklad (například vyhřátou šálu) a krk ponechat ve vynucené poloze až do ústupu bolestí. Lze užít libovolné [léky proti bolesti][2]. Teprve po zmírnění bolestí lze postupně [krk začít rozcvičovat][1].

Takto vedená léčba odstraní problém během několika dnů; vždy nejpozději do týdne. **U dětí je možné se tímto postupem často zcela vyhnout použití léků.** Onemocnění nezanechává žádné trvalé následky a vracívá se jen zcela výjimečně.

{class="example"}

Zásadní chybou při neodborném ošetřování je časná horká koupel nebo sprcha, která stav vždy jen zhorší. Rovněž časné rozcvičování nebo pokus o časné rozmasírování vede jen ke zbytečnému trápení pacienta. **Léčení je vždy nutné začít zklidněním a prohříváním suchým teplem!** Teprve pak může následovat šetrné rozcvičování.

{id="ostatni\_formy\_strnuti_sije"}

## Ostatní formy strnutí šíje

n/a

Neakutní formy strnutí šíje jsou závažná ortopedická onemocnění. Většinou jsou obtížně léčitelné. **Nemají nic společného s akutním strnutím šíje**; pouze se podobně nazývají.

Strnutí šíje může vzniknout z nejrůznějších důvodů, např. **při některých nervových poruchách**, při chorobách svalů či páteře:

  * Při poruše vývoje krční páteře se mluví o kostěném strnutí _(torticollis osseus)_,
  * při poruše funkce okohybných svalů o očním strnutí _(torticollis ocularis)_.
  * Na úraz může navázat poúrazové strnutí _(torticollis posttraumatica)_.

Strnutím šíje mohou trpět i novorozenci _(novorozenecký torticollis)_. V takovém případě **může být onemocnění vrozené nebo získané**:

  * Vrozený novorozenecký torticollis je obvykle svalového původu _(torticollis muscularis)_, ostatní formy jsou naštěstí velmi vzácné.
  * Získaný novorozenecký torticollis může vzniknout podobně jako u starších dětí.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je akutní torticollis a jak vzniká?
  2. Je akutní torticollis nebezpečné onemocnění?
  3. Jak se léčí akutního torticollis?
  4. Co při akutním torticollis vždy přitíží?
  5. Jaké existují jiné (neakutní) formy strnutí šíje?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: bolesti_v_zadech
 [2]: analgetika

