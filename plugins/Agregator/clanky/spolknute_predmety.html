<?xml version="1.0" encoding="utf-8"?>
<body data-fbcommentid="1859945664137796" data-type="article" data-image="/files/preview/koutek/spolknute_predmety/main.jpg" class="docinfo linklist" xml:lang="cs" ns="https://www.pralek.cz">
  <h ctime="2009-04-30" mtime="2009-04-30" data-top="991" author="Jaroslav Pavelka" id="spolknute_predmety" short="Spolknuté předměty">Spolknuté nebezpečné a ostré předměty</h>
  <!-- generated attribute kw by user_updatekw.sh on 2021-12-06, do not edit -->
  <desc kw="břicho, žaludek, střevo, poranění, úraz, děti, zvracení">Spolknutý ostrý předmět většinou nezpůsobí žádné potíže a bez problémů projde zažívacím traktem. Potíže může způsobit spíše větší předmět, který nemusí projít zúženými místy zažívacího traktu. Nejzávažnější poranění způsobí spolknutá kyselina nebo zásada.</desc>
  <section>
    <h id="spolknute_ostre_predmety">Spolknuté ostré předměty většinou potíže nezpůsobí</h>
    <desc>Ostré předměty mohou poranit při kousání jazyk a dutinu ústní. To se stává výjimečně. Při mělnění potravy jsou totiž záhy zjištěny a se stravou vyplivnuty. Eventuální poranění ústní dutiny nebývá vážné.</desc>
    <p>Při polykání mohou ostré předměty poranit hrtan nebo jícen. Známé je poranění rybí kostí. Mnohem častější a méně známé je však <strong>poranění kuřecí kostí, které bývá spojeno s hltavým způsobem jídla</strong>. Kost v dutině ústní zbrklý jedlík podcení a spolkne spolu se soustem. Takové poranění jícnu může být závažné.</p>
    <p>Spolknutí ostrých předmětů jako jsou střepy, hřebíky nebo špendlíky <strong>v žaludku ani ve střevech nezpůsobí žádné potíže</strong>. Stěna střevní uhne před hrotem špendlíku podobně, jako se nepodaří napíchnout žížalu na mokré hladké podložce. Špendlík se ve střevě vždy otočí hlavičkou napřed a putuje spolu se stravou zažívacím traktem a vyjde se stolicí.</p>
    <p class="important"><strong>Stěna žaludku nebo střeva nebývá hrotem ani ostřím střepu poraněna!</strong> Plochý střep nebo ostří žiletky by mohly teoreticky poranit až konečník při stolici.</p>
    <h id="spolknute_velke_sousto">Spolknuté velké sousto může uvíznout v jícnu</h>
    <desc>Mnohem <strong>závažnější je spolknutí velkého sousta</strong>. Špatně rozmělněné sousto nedostatečně promísené slinami může <a href="zdrave_traveni">uvíznout v jícnu</a>. Typicky to bývá suchý včerejší rohlík nebo kus tuhého masa.</desc>
    <p>Vzniklá bolest je nejprve pálivá a je doprovázena sliněním. Po určité době se sousto většinou uvolní a sklouzne do žaludku. K tomu většinou pomůže doušek vody.</p>
    <p>Jestliže se sousto neuvolní, tak přetrvává tlak za hrudní kostí a nadměrné slinění. V takovém případě je nutné sousto uvolnit endoskopem. Endoskop je speciální přístroj, kterým lze vidět a ošetřovat uvnitř tělních dutin.</p>
    <h id="spolknuti_u_deti">Spolknutí předmětů u dětí</h>
    <desc>Spolknutá náušnice nebo podobný předmět dětem žádné potíže nezpůsobí. Teoreticky by mohla být nebezpečná určitá baterie, kdyby došlo k narušení jejího kovového obalu, protože by její obsah mohl být zdraví škodlivý.</desc>
    <p>Velmi časté je u dětí také spolknutí mince. Do průměru 23 milimetrů (pětikoruna) mince většinou projdou traktem. Větší <strong>mince může uvíznout v žaludku</strong>, tedy neprojde do střeva. Pak je nutné ji odstranit endoskopicky (popsáno výše). Další místo, kde může mince uvíznout, je <a href="zdrave_traveni">přechod z tenkého do tlustého střeva</a>. Vyjde-li však ze žaludku, bývá její postup podporován zbytkovou stravou a běžně odejde se stolicí rovněž bez komplikací.</p>
    <p class="important"><a href="ileus">Ucpání střeva</a> spíše způsobí velké množství spolykaných drobných jadérek, různých suchých semínek, pecek nebo tuhé dužiny pomerančů.</p>
    <h id="spolknuti_kyseliny_nebo_zasady">Spolknutí kyseliny nebo zásady</h>
    <desc><strong>Spolknutí silné kyseliny je velmi závažné poranění!</strong> Poleptáním jícnu kyselinou vznikají nenapravitelné škody. V nejlepším případě dochází k zúžení jícnu. <a href="zdrave_traveni">V žaludku již kyselina nevadí</a> – žaludek je na kyselinu zvyklý.</desc>
    <p class="important">Jako první pomoc je třeba kyselinu ředit nebo šetrně neutralizovat a <strong>nikdy nevyvolávat zvracení</strong>. To by vedlo k dalšímu poleptání jícnu.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je závažnější spolknout ve srovnání s ostrým předmětem?</li>
      <li>Jak to, že spolknutý špendlík většinou nezpůsobí žádné potíže a projde zažívacím traktem?</li>
      <li>Co bývá poraněno při spolknutí rybí nebo kuřecí kosti?</li>
      <li>Může být nebezpečné spolknutí velkého sousta?</li>
      <li>Čím může být dítěti nebezpečná spolknutá mince?</li>
      <li>Jaká je první pomoc při polknutí kyseliny?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>
