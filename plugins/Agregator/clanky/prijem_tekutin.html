<?xml version="1.0" encoding="utf-8"?>
<body data-fbcommentid="1859933560805673" data-type="article" data-image="/files/preview/koutek/vodni_rezim/main.jpg" class="docinfo linklist" xml:lang="cs" ns="https://www.pralek.cz" lang="cs">
  <h ctime="2010-02-17" mtime="2010-02-17" data-top="919" author="Jaroslav Pavelka" id="prijem_tekutin" short="Příjem tekutin">
    Přiměřený příjem tekutin
  </h>
  <desc kw="tekutiny, zdravý životní styl, moč, teplota, pocení, děti, senioři">
    Životodárná voda tvoří převážnou část objemu i hmotnosti lidského těla. Dostatek pitné vody je podmínkou pro správný chod celého organizmu (pitný režim). Stejně důležitý je přiměřený poměr mezi množstvím pitné vody, solí a minerálů.
  </desc>
  <p class="example">
    Ledviny tvoří velké množství <em>prvotní moči (primární moč, primitivní moč)</em>, kterou následně mnohonásobně (asi 60krát) zahušťují. V případě nedostatku tekutin šetří tělo vodu dalším zahušťováním moči. To je pro ledviny velmi zatěžující a náročný proces. Proto <strong>dostatek tekutin ledviny šetří a naopak nedostatek tekutin ledviny velmi namáhá</strong>.
  </p>
  <section>
    <h id="typy_pitne_vody_v_prirode">
      Typy pitné vody v přírodě
    </h>
    <desc>
      V přírodě se vyskytují čtyři typy pitné vody. Liší se čistotou a mohou mít vliv na zdraví.
    </desc>
    <dl>
      <dt>
        Dešťová (měkká) voda
      </dt>
      <dd>
        Neobsahuje žádné soli ani minerály.
      </dd>
      <dd>
        Je značně znečištěna — v každé kapce vody jsou různé nečistoty, částečky prachu nebo pylová zrnka.
      </dd>
      <dt>
        Pramenitá voda
      </dt>
      <dd>
        Vyvěrá z určité hloubky země a je velmi vhodná pro trvalé pití.
      </dd>
      <dd>
        Jak dešťová voda prosakuje z povrchu země propustnými vrstvami horniny, zbavuje se nečistot. Při prostupu různými horninami se v ní rozpouštějí soli a minerální látky.
      </dd>
      <dt>
        Tvrdá voda
      </dt>
      <dd>
        Obsahuje více minerálů.
      </dd>
      <dd>
        Ačkoliv minerální látky z tvrdé vody zanášejí trubky, varnou konvici nebo pračku, lidskému organizmu nikterak neškodí.
      </dd>
      <dt>
        Minerální voda
      </dt>
      <dd>
        Má ještě vyšší, přesně daný obsah minerálů (popsáno na vinětě).
      </dd>
      <dd>
        Taková voda bývá označována jako lázeňská a předpokládá se její blahodárný vliv na lidský organizmus v limitovaném množství.
      </dd>
    </dl>
    <h id="zdrava_voda">
      Zdravá voda
    </h>
    <desc>
      Některé minerální látky rozpuštěné ve vodě mohou za určitých podmínek působit blahodárně na konkrétního člověka. Pití vody z určitého pramene (léčivá voda, zázračný pramen, léčivá studánka) může tedy skutečně někomu zlepšit zdravotní stav.
    </desc>
    <p>
      Je logické, že se obsah minerálů ve vodě bude lišit podle umístění vrtu, pramene nebo studánky. Všechny minerální látky z vody se však nevstřebávají. Vstřebávání minerálů je vázáno na jiné složité <a href="zdrave_traveni">procesy v průběhu trávení</a> a většina jich projde zažívacím traktem bez užitku.
    </p>
    <p class="important">
      Vodu s vysokým obsahem minerálů je pro organizmus obtížné vstřebat. Proto <strong>není vhodné dlouhodobé pití pouze minerálních vod</strong>.
    </p>
    <h id="nespravny_prijem_tekutin">
      Nesprávný příjem tekutin
    </h>
    <desc>
      Dlouhodobým pitím pouze dešťové nebo destilované (měkké) vody vznikne naprostý nedostatek minerálů a solí. Naopak dlouhodobým <strong>pitím pouze silně minerálních vod dojde k odvodnění organizmu</strong> (dehydratace) podobně jako při přesolování jídel.
    </desc>
    <p>
      Ledviny pro tvorbu moči potřebují sůl (různé solné ionty). <strong>Nedostatek solí může vést k otravě vodou</strong>, obzvláště v kombinaci s pocením, kdy <a href="teplota">dochází k dalším ztrátám solí potem</a>.
    </p>
    <p>
      Zvýšená slanost krve komplikuje tvorbu primární moči. Zvláštní hormon tvořený v ledvinách pak <a href="krevni_tlak">zvyšuje krevní tlak</a>, aby ledviny byly schopny složitě alespoň nějakou moč tvořit.
    </p>
    <p class="example">
      Pivo je z tohoto pohledu svým složením pro tělo přirozené (téměř izotonický nápoj). Pití piva tedy nezatěžuje organizmus ani nedostatkem ani nadbytkem vody. Proto je možné vypít jakékoli množství piva (limitováno množstvím alkoholu) a jen průběžně chodit močit.
    </p>
    <p>
      Původně pitná voda může být <a href="bakterie">znečištěna (kontaminována) různými mikroorganizmy</a> nebo dusíkatými látkami, neprochází-li dostatečně silnou propustnou vrstvou horniny (většinou povrchová voda). Pití takové vody způsobuje <strong>různé choroby</strong>, např. choleru nebo salmonelózu.
    </p>
    <h id="nedostatek_vody">
      Nedostatek vody zatěžuje organizmus
    </h>
    <desc>
      n/a
    </desc>
    <ol>
      <li>Zvyšování koncentrace moči je prvním krokem organizmu k šetření vody v případě jejího nedostatku. V příliš koncentrované moči <a href="mocove_kameny">se snadněji tvoří močové kameny</a>.
      </li>
      <li>Následuje zahušťování krve (souběžně se zahušťováním mezibuněčné i nitrobuněčné tekutiny). Hustší krev navíc hůře proudí krevními vlásečnicemi a snadněji může dojít k trombóze, <a href="srdecni_infarkt">srdečnímu infarktu</a> nebo <a href="mrtvice">k mozkové mrtvici</a>.
      </li>
      <li>Zahušťují se i ostatní <a href="zdrave_traveni">tělní tekutiny</a>, jako jsou trávicí šťávy včetně slin, žaludeční a pankreatické šťávy a žluč. To navíc zvyšuje pravděpodobnost <a href="zlucove_kameny">tvorby žlučových kamenů</a>.
      </li>
      <li>V případě dostatečného nebo nadměrného tepla se dehydrovaný člověk přestává potit a <a href="teplota">je ohrožen přehřátím organizmu (horečkou)</a>.
      </li>
    </ol>
    <h id="dohled_nad_prijmem_tekutin">
      Dohled nad příjmem tekutin
    </h>
    <desc>
      Staří nebo nemocní lidé a malé děti potřebují dohled nad příjmem tekutin. Zdravý a silný organizmus má obrovské rezervy, je schopen vydržet zátěž nedostatku tekutin. Hůře je na tom organizmus oslabený jinou chorobou nebo věkem, kde se komplikace projeví mnohem dříve.
    </desc>
    <p>
      Starší člověk nepije proto, aby nemusel chodit močit. Žízeň si starý člověk dobře neuvědomuje, a má pocit, že nemusí téměř pít. <strong>Starého člověka je třeba do pití nutit.</strong> První známkou nedostatku tekutin je sytě červený jazyk.
    </p>
    <p>
      U malého dítěte je rovněž třeba sledovat přísun tekutin. Známkou nedostatku tekutin (dehydratace) je přetrvávání kožní řasy. <em>Kožní řasa</em> je zvrásnění kůže na bříšku vytvořené dvěma prsty (lehkým štípnutím). Po uvolnění <strong>musí kožní řasa ihned zmizet</strong> – pak je hydratace v pořádku. U dehydrovaného dítěte kožní řasa mizí pomaleji.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Proč nedostatek tekutin namáhá ledviny?
      </li>
      <li>Čím se liší měkká a minerální voda?
      </li>
      <li>Jaká voda je vhodná na trvalé pití?
      </li>
      <li>Proč není vhodné trvalé pití pouze minerálních vod?
      </li>
      <li>Čím je způsobena otrava vodou?
      </li>
      <li>Proč staří lidé málo pijí?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>