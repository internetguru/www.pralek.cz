
{data-fbcommentid="1859907937474902" data-type="article" data-image="/files/preview/koutek/naplastovy_steh/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-10-24" mtime="2011-10-24" data-top="995" author="Jaroslav Pavelka" id="naplastovy_steh" short="Náplasťový steh"}

# Ošetření kožní rány náplasťovým stehem

<!-- generated attribute kw by user_updatekw.sh on 2020-10-11, do not edit -->

{kw="úraz, první pomoc, poranění, krvácení, pohyb, žláza, alergie"}

Kožní ránu lze po ošetření zafixovat náplasťovým stehem. Náplasťový steh může v takovém případě plnohodnotně nahradit klasický chirurgický steh (který zanechává jizvu) nebo plastický steh (který nelze použít vždy).

Náplasťový steh je plnohodnotná alternativa k zašití rány (nahrazuje chirurgický nebo plastický steh). Podmínkou pro funkční přiložení náplasťového stehu je [zástava krvácení][1]. Je velmi vhodný u dlouhých nitrokožních zejících ran ([hluboké škrábance způsobené ostrým předmětem][2]).

  1. **Steri strip je speciální sterilní náplast** tvaru tenkého obdélníku přímo určená k fixaci kožní rány (obrázek 1:a). V různých provedeních jsou steri stripy běžně k dostání v lékárnách.
  2. Vhodnou náhražkou pro případ nedostupnosti steri stripu je takzvaná **„mašlička“** (obrázek 1:b). Z jakékoli náplasti lze vystřihnout část ve tvaru mašličky. Mašlička se přikládá kolmo na ránu tak, aby nejužší místo mašličky bylo přímo nad ránou. Náplast se tedy rozšiřuje od rány oběma směry.

{class="figure"}

</object> 
:   Sklon náplasťového stehu vůči ráně a) steri strip kolmý na ránu (případně pomocný steri strip), b) mašlička.

Překrytí celé rány náplastí nebo obvazem vede k uvolnění okrajů rány a její rozmáčení vlivem [kožního mazu][3] a potu. To platí obzvlášť pro obličej, kde kůže obsahuje více mazových a potních žláz. Pod neprodyšným obvazem by ani přiložená náplasťová fixace ránu neudržela. Naopak **nezakrytá rána ošetřená náplasťovým stehem může dýchat a je trvale kontrolovatelná** (hrozí [zanícení][4] nebo rozšklebení).

{id="aplikace\_naplastoveho\_stehu"}

## Aplikace náplasťového stehu

n/a

Náplasťový steh prochází kolmo přes ránu v jednom bodě (s ohledem na pnutí kůže). V případě nejasností je možné přiložit více náplasťových stehů, které všechny procházejí ránou v jediném bodě. Pokud je rána delší, lze přiložit více náplasťových stehů vedle sebe.

{class="figure"}

</object> 
:   Postup přikládání náplasťového stehu na zející ránu i) přiložení náplasti na jednu stranu rány, ii) stažení okrajů rány k sobě, iii) přiložení náplasti na druhou stranu rány.

Na zející ránu (je-li rozšklebená, okraje nejsou těsně u sebe) je nutné:

  1. nejprve přiložit náplast k jednomu okraji (obrázek 2:i),
  2. pak je třeba kůži přitáhnout do potřebné polohy (obrázek 2:ii) a
  3. následně teprve zafixovat druhý okraj rány náplastí (obrázek 2:iii).

Přilnavost moderních náplastí je výborná, na kůži drží pevně, jsou nedráždivé a neodlepují se. Nelze pochopitelně používat mnoho let staré náplasti z domácích lékárniček nebo z autolékárniček, které bývají staré, vyschlé a tím pádem bez přilnavosti.

{id="kterou\_ranu\_osetrit\_naplastovym\_stehem"}

## Kterou ránu ošetřit náplasťovým stehem

n/a

Pro ošetření náplasťovým stehem jsou vhodné kožní rány, které jsou po dobu hojení v klidu. Naopak nevhodná místa k aplikaci náplasťového stehu jsou:

  * v ochlupených částech těla (vlasy, vousy, obočí, chlupy),
  * v blízkosti kloubů,
  * se zvýšenou potivostí (podpaží, dlaně, chodidla),
  * na bércích (pro horší hojivost z důvodu [nízkého prokrvení bérců][5]) a
  * místa ohrožená sekrety (okolí úst, genitálií, konečníku).

Záleží na každém pacientovi, zda se rozhodne ošetřit si ránu sám náplasťovým stehem, nebo raději vyhledá lékařské ošetření (které náplasťový steh nevylučuje). Krom potřebné zručnosti při přikládání náplasti je třeba zohlednit [vyčištění rány a přeočkování proti tetanu][1].

Podmínkou úspěšného zhojení rány pomocí náplasťového stehu je vyloučení [alergie][6] na použitou náplast. V případě nedobré zkušenosti s konkrétní náplastí (svědění a zarudnutí kůže pod náplastí) lze použít jinou náplast.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Co je náplasťový steh?
  2. Jaké jsou výhody náplasťového stehu vůči klasickému nebo plastickému stehu?
  3. Proč je dobré nechat ránu v obličeji ošetřenou stehem hojit nezakrytou?
  4. Které rány je vhodné fixovat náplasťovým stehem?
  5. Jaký je rozdíl mezi steri stripem a „mašličkou“?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: poraneni
 [2]: zavazna_poraneni
 [3]: akne
 [4]: vyvoj_zanetu
 [5]: varixy
 [6]: alergie

