
{data-fbcommentid="1859929247472771" data-type="article" data-image="/files/preview/koutek/plisne_kuze/main.jpg" class="docinfo linklist" xml:lang="cs" ns="https://www.pralek.cz"}

{ctime="2011-09-25" mtime="2011-09-25" data-top="981" author="Jaroslav Pavelka" id="plisne_kuze" short="Plísně kůže"}

# Plísňová onemocnění kůže

<!-- generated attribute kw by user_updatekw.sh on 2020-10-11, do not edit -->

{kw="kůže-podkoží, zánět, neúrazové, cukrovka, prevence, uzliny, boulička"}

Projevem plísňového onemocnění je zapaření (zapářka) nebo opruzení kůže hlavně v místech nepřístupných vzduchu. Původcem jsou houbové mikroorganizmy, nejčastěji plísně nebo kvasinky. Nejrůznější plísně postihují čím dál více lidí a mají nejrůznější projevy.

{id="dlouhodobe\_chronicke\_onemocneni_plisni"}

## Dlouhodobé (chronické) onemocnění plísní

n/a

Dlouhodobé (chronické) onemocnění plísní postihuje velké množství lidí. Plísně se projevují různými barevnými změnami kůže. Tyto změny se nejčastěji zhoršují během zimního období. V létě se příznaky kožních plísní zmírňují. Plísním nesvědčí [pobyt na vzduchu a slunci][1].

  1. **Jinak zbarvené ložisko oproti okolní zdravé kůži:** 
      * Ložiska takto [změněné kůže][2] (světlejší či tmavší) mohou být kdekoli na těle a často bývají vícečetná.
      * Ložiska nemusejí nikterak bolet nebo svědit, obtěžují hlavně kosmeticky.
      * Lidé se za projevy kožní plísně stydí. Proto se často vyhýbají pobytu v plavkách mezi ostatními lidmi – tedy pobytu na vzduchu a slunci. Tím samozřejmě podporují další rozvoj své nemoci.
  2. **Ztvrdlá a rozpraskaná kůže pat:** 
      * Výskyt onemocnění narůstá s přibývajícím věkem. Senioři trpí tímto onemocněním všichni, často mají postiženy nejen paty nebo prsty, ale i celá chodidla.
      * Takto změněnou kůži pat je vhodné snášet (odstraňovat) různými pilníčky, které jsou k dostání v lékárnách. Snášení kůže je možné provádět za sucha nebo po rozmáčení ve vodě. Následně po odstranění [hrubé kůže (hyperkeratoza)][3] je nutné ošetření protiplísňovým prostředkem ([mastí, krémem nebo roztokem][4]).
      * Odstraněná nebo samostatně se olupující kůže je infekční (nakažlivá). Stejně nakažlivé jsou nejen bačkory a boty člověka trpícího plísní, ale i lůžkoviny, ručníky, ponožky nebo koberce. Obzvlášť nakažlivé jsou společné prostory v lázních, sprchách či bazénech.
  3. **Plísňové onemocnění nehtů končetin:** 
      * Vyskytuje se převážně na dolních končetinách a je velmi časté u starších lidí.
      * Projevuje se změnou barvy a konzistence nehtů. Plesnivé nehty jsou žlutavě zbarvené, zcela neprůhledné, matné a několikanásobně vyšší než nehty zdravé.
      * Léčba nehtů postižených plísní spočívá v užívání zvláštních léků proti plísním nehtů.

Dlouhodobé onemocnění plísní dokáže léčit [dermatolog][5]. Ten určí, zda se jedná skutečně o plíseň nebo o jiné onemocnění a doporučí nejvhodnější léčbu.

{id="prudke\_akutni\_onemocneni_plisni"}

## Prudké (akutní) onemocnění plísní

n/a

Prudké (akutní) onemocnění plísní se nejčastěji projevuje jako intenzivní svědění až bolest v místech, kde kůže přiléhá k protilehlé kůži a to dlouhodobě nebo trvale. Laicky jsou tyto potíže označovány nejčastěji jako zapářka, zapaření či opruzení nebo vlk.

  1. **Plísňové onemocnění meziprstních prostorů na nohou:** 
      * Vyskytuje se velmi často, především u lidí sdílejících společné prostory jako sprchy, bazény, tělocvičny či společnou obuv atd.
      * Počáteční svědění může postupně přejít v případě neléčení až v bolest. Kůže v meziprstí je rozmáčená (macerovaná).
      * V případě dalšího neléčení přejde plíseň do chronického stádia a z meziprstí se může rozšiřovat po kůži nohou. Pak bývá častým projevem olupování pokožky plosek (chodidel) se zarudnutím kůže plosek i nártů nohou. Často bývá postižena příslušná spádová (většinou tříselná) [lymfatická uzlina][6].
  2. **Plísňové onemocnění podpažního prostoru:** 
      * Postihuje častěji muže v mladším a středním věku (je zde možná souvislost se [složením potu a kožního mazu][7]).
      * Krátkodobé svědění přechází brzy v prudkou bolest postiženého místa. Sytě červené ložisko je ploché a bolestivé (na rozdíl od [bolestivé bouličky v podpaží][8] způsobené [zanícením potní žlázy][9]).
      * Právě bolest přivádí pacienta k lékaři nebo do lékárny.
  3. **Plísňové onemocnění vyskytující se pod kožními převisy:** 
      * Plíseň se vyskytuje pod prsy, u obézních lidí pod převislým břichem a v tříslech, v téměř uzavřeném pupku, u extrémně obézních lidí ve kterýchkoli dalších kožních převisech nebo záhybech.
      * Onemocnění začíná svěděním a brzy přichází zarudnutí kůže, které však nemusí být nijak bolestivé.
      * Zvláště starší lidé nevyhledají lékaře kvůli studu a plíseň brzy přechází do chronického (dlouhodobého) stádia.
  4. **Prasklý ústní koutek nebo ret** je rovněž plísňové onemocnění: 
      * Vyskytuje se bez rozdílu věku a pohlaví.
      * Jako každá plíseň je prasklý koutek přenosný (nakažlivý).
      * Rozhodně takovému onemocnění neprospívá olizování rtů či jelení lůj. (Jelení lůj je vhodný na léčení popraskaných rtů např. ze zimy při lyžování.)
  5. **Plísňové onemocnění řitní rýhy a okolí konečníku:** 
      * Onemocnění začíná svěděním, na které navazuje pálení až bolest postiženého místa.
      * Většinou plíseň navazuje na [onemocnění konečníku hemoroidy][10]. Často pak pacient bohužel neví, že zánět hemoroidů již ustoupil po patřičné úspěšné léčbě a další potíže jsou již způsobeny plísňovým onemocněním okolí konečníku.

Při těchto projevech je třeba vyhledat praktického nebo kožního lékaře, který doporučí nejvhodnější léčbu – protiplísňové [léky ve vhodné formě][4].

{class="important"}

Paradoxně u rozvinutých plísňových kožních nemocí nepomáhá zvýšená hygiena. Časté sprchování nebo koupání naopak podporuje rozvoj akutních kožních plísní.

Kožní plísně se vyskytují častěji u lidí postižených cukrovkou. Zvláště neléčená nebo nepoznaná [cukrovka s vysokou hladinou cukru v krvi][11] podporuje rozvoj plísní. Vysoká hladina cukru v krvi je totiž vhodnou potravou pro plísně a kvasinky.

Opakovaný výskyt plísňových onemocnění jistě povede nejen praktického lékaře ale i pozorného čtenáře našich článků k cílenému pátrání po cukrovce.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jak se projevují dlouhodobé kožní plísně?
  2. Čím je způsobeno rozpraskání pat se zhrubělou kůží na patách?
  3. Kde na těle se nejčastěji vyskytují akutní plísňová onemocnění?
  4. Jaký vliv má v léčbě akutních plísní zvýšená hygiena?
  5. Proč trpí plísní častěji člověk s neléčenou cukrovkou?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: opalovani
 [2]: znamenko-bradavice-rakovina
 [3]: osetreni_puchyre
 [4]: leky
 [5]: nalehavost_vysetreni
 [6]: uzliny
 [7]: akne
 [8]: afekce_prsu
 [9]: vyvoj_zanetu
 [10]: hemoroidy
 [11]: cukrovka

