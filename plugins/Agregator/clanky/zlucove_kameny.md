
{data-fbcommentid="1859961817469514" data-type="article" data-image="/files/preview/koutek/zlucove_kameny/main.jpg" class="docinfo linklist" xml:lang="cs" ns="https://www.pralek.cz"}

{ctime="2007-11-09" mtime="2016-06-18" data-top="944" author="Jaroslav Pavelka" id="zlucove_kameny" short="Žlučové kameny"}

# Prevence a léčba žlučových kamenů

<!-- generated attribute kw by user_updatekw.sh on 2021-12-06, do not edit -->

{kw="žlučník, břicho, říhání, zvracení, strava-zažívání, prevence, zánět, strach"}

Žlučové kameny vznikají špatnými stravovacími návyky – zejména zapíjením jídla vodou. Operace žlučníku tvorbu dalších žlučových kamenů nezastaví. Jejich tvorbě zamezí až změna stravovacích návyků.

Jedním z nejhorších [stravovacích zlozvyků][1] je **zapíjení tučného jídla studenou vodou**. To v důsledku vede k poruše trávení a tvorbě žlučových kamenů.

{id="vznik\_zlucovych\_kamenu"}

## Vznik žlučových kamenů

Odplavení trávicích šťáv a sražení tuků pitím studené vody při jídle narušuje trávicí proces. Důsledkem je hromadění žluči ve žlučníku a její nadměrná koncentrace. Vznik žlučových kamenů je pak jen otázkou času.

Pitím vody před jídlem se předčasně odplavují trávicí šťávy ze žaludku a z dvanácterníku. Zapíjením tučného jídla se navíc v žaludku sráží tuky, které se následně špatně tráví. Tím se do střev dostane nedostatečně natrávená strava.

Přítomnost nedostatečně natrávené stravy ve střevě reflexivně způsobí nadměrnou tvorbu trávicích šťáv – včetně žluči. Ta se však na rozdíl od ostatních šťáv neodplavuje a **hromadí se ve žlučníku**. Opakovaná nadměrná tvorba žluči vede k její koncentraci a to dříve nebo později vede ke vzniku kamenů.

{class="example"}

Aperitiv před jídlem je vhodný, protože ten naopak tvorbu trávicích šťáv podpoří. Při jídle lze tolerovat pivo či víno, neboť nesráží tuky jako studená voda. Podobně neagresivně funguje i teplý čaj, ale ten raději vypít až po jídle.

{id="potize\_se\_zlucnikem\_a\_jejich_reseni"}

## Potíže se žlučníkem a jejich řešení

V případě potíží spojených s jídlem je vhodné žlučové kameny prokázat ultrazvukem. Žlučové kameny se odstraňují operačně po (dočasném) ustoupení potíží. Jiné řešení neexistuje.

Žlučové kameny mohou časem způsobovat po určitých jídlech různé potíže. Tehdy [je vhodné vyhledat lékaře][2], aby jednoduchým a zcela bezbolestným ultrazvukovým vyšetřením onemocnění žlučníku prokázal. Nejčastější projevy bývají

  * [zažívací nepohoda][3],
  * bolesti břicha vyzařující do zad,
  * říhání nebo dokonce
  * prudké bolesti v pravém podžebří často spojené se zvracením _(žlučníková kolika)_.

{class="important"}

Po dodržení určité diety zpravidla veškeré potíže dočasně ustoupí. Kameny však zůstávají! Právě po ustoupení potíží nastává **ideální doba k plánované operaci**. Takovou operaci pacient snáší velmi dobře a pooperační období bývá bezproblémové.

Na rozdíl od [močových kamenů][4] není možné žlučové kameny rozpouštět chemickou cestou. Složení žluči lze totiž na rozdíl od moči těžko ovlivnit. Rozbíjení žlučových kamenů ultrazvukem na menší se také neprovádí. Drobné kamínky by mohly ucpat žlučové cesty, což by způsobilo velmi závažné problémy.

{id="operace\_a\_komplikace\_zlucovych\_kamenu"}

## Operace a komplikace žlučových kamenů

Po jednoduchém operačním odstranění žlučníku s kameny převezmou jeho roli žlučové cesty. Pokud pacient změní dosavadní chybné stravovací návyky, potíže se nevrátí.

Prokázané žlučové kameny se odstraňují i se žlučníkem. **Žlučník funguje jako rezervoár žluči**, která se [tvoří v játrech a do žlučníku přitéká žlučovými cestami][1]. Po jeho odstranění převezmou roli rezervoáru žlučové cesty.

Několika drobnými rankami ve stěně břišní _(laparoskopicky)_ je odstraněn celý žlučník i s kameny. **U plánované operace se komplikace vyskytují velmi zřídka**. Během asi 4 dnů odchází pacient z nemocnice do domácího léčení, za 3 týdny se vrací do normálního života.

{class="important"}

Jestliže pacient nezmění způsob stravování, mohou se žlučové kameny tvořit ve žlučových cestách stejně, jako se dříve tvořily ve žlučníku. Zde jsou však mnohem více nebezpečné než ve žlučníku a operační řešení je navíc velmi složité.

Strach z operace a dočasný ústup potíží vedou k nutkání nejít na operaci vůbec. **Kamínky ve žlučníku však mohou způsobit komplikace**, jako je otlak a [zánět][5] žlučníku. Mohou se i uvolnit a zapadnout dále do žlučových cest nebo do střeva a zde působit jako [nepřekonatelná překážka][6]. **Operace neprůchodných žlučových cest bývá složitější a nebezpečnější, navíc s komplikovanějším průběhem.**

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jak lze po odstranění žlučníku předejít opětovné tvorbě žlučových kamenů?
  2. Proč nelze žlučové kameny rozbíjet ultrazvukem jako jiné kameny?
  3. Proč zapíjení dobrého sýra dobrým vínem neškodí zažívání?
  4. Jak se kameny ve žlučníku projevují?

{var="inputvar-feedback_h" id="dotace"}

## n/a

{var="inputvar-feedback_desc"}

n/a

{var="inputvar-odkazy_h" id="odkazy" class="filter"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

{var="inputvar-taglist" class="taglist"}

n/a

 [1]: zdrave_traveni
 [2]: nalehavost_vysetreni
 [3]: slepak
 [4]: mocove_kameny
 [5]: vyvoj_zanetu
 [6]: ileus

