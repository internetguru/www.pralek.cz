<?xml version="1.0" encoding="utf-8"?>
<body data-fbcommentid="1859940654138297" data-type="article" data-image="/files/preview/koutek/ryma_a_smrkani/main.jpg" class="docinfo linklist" xml:lang="cs" ns="https://www.pralek.cz" lang="cs">
  <h ctime="2008-11-28" mtime="2020-06-16" author="Jaroslav Pavelka" id="ryma" short="Rýma">
    Rýma a smrkání, komplikace rýmy
  </h>
  <desc kw="zánět, mikroorganizmy, děti, alergie, poranění">
    Rýma je zánět sliznice dutiny nosní a často i čelistní a čelní. Nekomplikovaná rýma bývá banální onemocnění. Podmínkou však je smrkání, či odsávání zahleněného nosu kojencům zvláštním nástrojem.
  </desc>
  <p class="important">
    Je velmi důležité <strong>naučit dítě smrkat již v útlém věku</strong>. Správné vyčištění dutin předejde nejen komplikacím vlastní rýmy, ale i zánětům středoušních dutin. Mezi nimi je přímé propojení.
  </p>
  <p>
    Horní cesty dýchací (dutina nosní a hrtan, čelistní a čelní dutiny) slouží k vedení, mechanickému čištění, ohřívání a zvlhčování vdechovaného vzduchu. Při výdechu zde vzniká barva hlasu tvořeného hlasivkami.
  </p>
  <p>
    Horní cesty dýchací jsou častým místem styku organizmu se zevní škodlivinou nebo s infekcí. V případě dobré kondice a imunity dokáže organizmus dlouho <strong>odolávat <a href="chripka">kapénkové infekci</a> i <a href="teplota">prochlazení</a></strong>, někdy však podlehne. Nejčastěji organizmus <a href="jak_neonemocnet">podléhá infekci v souvislosti s únavou a vyčerpáním</a>.
  </p>
  <p>
    Sliznice horních cest dýchacích je neustále bombardována různými <strong>nečistotami z vdechovaného vzduchu</strong>. Sliznice tyto nečistoty co nejvíce filtruje, aby co nejvíce uchránila plíce. Jedná se o aerosoly, prachové částice, <a href="alergie">alergeny (pyly))</a> a různé <a href="bakterie">mikroorganizmy</a>. Stupeň znečištění vdechovaného vzduchu určuje náročnost procesu čištění.
  </p>
  <p>
    Sekret nosní sliznice za normálních podmínek průběžně stéká do hrtanu a je následně polykán se slinami. V žaludku jsou nečistoty i s mikroorganizmy likvidovány.
  </p>
  <section>
    <h id="jak_na_rymu">
      Jak na rýmu
    </h>
    <desc>
      <a href="stadia_zanetu">Pronikne-li infekce</a> do sliznice nosní dutiny, kde se pomnoží, začíná klasická rýma. V počátku dochází ke <strong>zbytnění a pálení sliznice</strong> (nemožnost dýchat nosem). Proti tomu <a href="leky">pomohou nosní kapky</a> k uvolnění nosní sliznice a horká koupel.
    </desc>
    <p>
      Ve sliznici probíhá <a href="imunita">boj mezi mikroorganizmy a bílými krvinkami</a>. Krvinky posléze vítězí a zánět přechází do sekreční fáze. Nyní je třeba smrkat a již odřený nos zevně mazat jakoukoli příjemnou zklidňující mastí.
    </p>
    <p>
      V další fázi je sekret hustý a sám nevytéká a <strong>tehdy je vysmrkání velmi důležité</strong>. Hromadící se sekret by mohl vést k uzavření a zánětu vedlejších dutin (čelistní a čelní) a způsobit tak velmi nepříjemnou komplikaci. Rovněž pomohou léky k uvolnění nosní sliznice. Jsou to tytéž léky, které <a href="kasel">uvolňují průdušky při vlhkém kašli</a>.
    </p>
    <p>
      Nekomplikovaná <strong>rýma by měla do týdne ustoupit</strong>. Teprve v opačném případě je vhodné vyhledat odborného lékaře k odvrácení hrozících komplikací a chronické rýmy.
    </p>
    <h id="senna_ryma">
      Senná rýma
    </h>
    <desc>
      Na rozdíl od běžné rýmy ve sliznici nosní nebojují v případě senné rýmy bílé krvinky proti mikroorganizmům, ale <a href="imunita">proti alergenům</a> (nejčastěji vdechnutá zrnka pylu). Výsledkem tohoto boje bývá <strong>hojná řídká sekrece z nosu</strong>, kterou má smysl pouze průběžně utírat (nikoliv násilně smrkat).
    </desc>
    <p>
      Zároveň v zarudlých a alergenem podrážděných spojivkových vacích (pod očními víčky) se zvyšuje sekrece slz, které stékají slzným kanálkem do nosní dutiny. Pomůže vyvarovat se pobytu v alergizujícím prostředí a brát léky sloužící k oslabení alergické reakce.
    </p>
    <h id="otazky" var="inputvar-otazky_h">
      n/a
    </h>
    <desc var="inputvar-otazky_desc">
      n/a
    </desc>
    <ol class="otazky">
      <li>Jaká je funkce horních dýchacích cest?
      </li>
      <li>Co způsobí dýchání nadměrně znečištěného vzduchu?
      </li>
      <li>Jaká je nejčastější komplikace rýmy?
      </li>
      <li>Co je senná rýma a jak proti ní bojovat?
      </li>
    </ol>
    <h var="inputvar-feedback_h" id="dotace">
      n/a
    </h>
    <desc var="inputvar-feedback_desc">
      n/a
    </desc>
    <h var="inputvar-odkazy_h" id="odkazy" class="filter">
      n/a
    </h>
    <desc var="inputvar-odkazy_desc">
      n/a
    </desc>
    <p var="linklist">
      Seznam odkazů není k dispozici
    </p>
    <p var="inputvar-taglist" class="taglist">
      n/a
    </p>
  </section>
</body>