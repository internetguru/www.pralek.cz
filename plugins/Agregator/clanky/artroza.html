<?xml version="1.0" encoding="utf-8"?>
<body data-fbcommentid="1859853107480385" data-type="article" data-image="/files/preview/koutek/artroza/main.jpg" class="docinfo linklist" xml:lang="cs" ns="https://www.pralek.cz">
  <h ctime="2012-03-18" mtime="2012-03-18" data-top="974" author="Jaroslav Pavelka" authorid="jaroslav_pavelka" id="artroza" short="Bolesti kloubů">Bolesti kloubů – jak žít s artrózou</h>
  <!-- generated attribute kw by user_updatekw.sh on 2020-09-18, do not edit -->
  <desc kw="senioři, bolest, rehabilitace, pohyb, prevence, úraz">Klouby se přetěžováním a věkem opotřebovávají. Poškozené klouby bolí, otékají, postupně se deformují a jsou omezeně pohyblivé. Pravidelná a přiměřená zátěž udrží nemoc relativně snesitelnou.</desc>
  <p>Nejčastější příčinou bolestí kloubů je artróza (také osteoartróza). Jedná se o dlouhodobé onemocnění, které ničí postižený kloub. Každý kloub je tvořen kostmi – kloubní hlavicí, kloubní jamkou. Pro ideální funkci kloubu (minimalizaci tření) jsou kosti pokryty chrupavkou a prostor mezi nimi je vyplněn <a href="onemocneni_slach">kloubním mazem</a>.</p>
  <p>Zdravá chrupavka je bílá, lesklá a dokonale hladká. Vlivem artrózy chrupavka tyto vlastnosti ztrácí (žloutne, ztenčuje se a přestává být hladká) a kloub začíná při pohybu drhnout. Mění se (chybí nebo přebývá) množství kloubního mazu a následně artróza postihne i kosti tvořící kloub. Tyto změny způsobují bolest, omezení hybnosti, otoky, deformaci a nakonec ztuhlost postiženého kloubu.</p>
  <section>
    <h id="vznik_artrozy">Vznik artrózy</h>
    <desc>n/a</desc>
    <p>Příčina vzniku artrózy je nejasná, ale jsou známy faktory, které její vznik a vývoj podporují. Jedná se hlavně o <strong>dlouhodobé přetěžování kloubů v kombinaci s opakovanými drobnými úrazy</strong> – mikrotraumaty (nejčastěji při vrcholovém sportu). Jistou roli hraje také rodová dispozice.</p>
    <p>Nejčastější důvody přetěžování kloubů jsou:</p>
    <ol>
      <li>obezita,</li>
      <li>nadměrná opakovaná zátěž vrcholovým sportem nebo jinou nadměrnou fyzickou zátěží,</li>
      <li>nesprávné jednostranné pohybové návyky (např. nošení břemene na stále stejné straně),</li>
      <li>nepravidelná zátěž (např. netrénovaný člověk absolvuje náročnou tůru).</li>
    </ol>
    <p>Artróza je hlavně nemocí stáří, její výskyt přibývá s narůstajícím věkem. Starší lidé mají klouby věkem opotřebované a chrupavka je hůř vyživována. Rovněž závažnost onemocnění (stádium nemoci) se s věkem zhoršuje. Artróza může však vznikat již kolem 20. roku věku.</p>
    <p class="important">Aktivní mladí sportovci si často vůbec neuvědomují, že bolest kloubu nemusí být jen přirozená reakce na sportovní zátěž, ale že se již může jednat o počínající artrózu.</p>
    <h id="vyvoj_a_stadia_artrozy">Vývoj a stádia artrózy</h>
    <desc>n/a</desc>
    <p>Původně sametově bílá chrupavka se vlivem artrózy stává v přetěžovaném místě zažloutlou a ztrácí lesk. Takto poškozená chrupavka se postupně ztenčuje a začíná se deformovat. Vzniká defekt chrupavky a tím se odhaluje kost.</p>
    <p>V okolí postiženého kloubu se tvoří <a href="patni_ostruha">kostní výrůstky</a>. Podobné změny vznikají i na přiléhající protější straně kloubu. Pokračuje ničení (destrukce) odhalených kostí a deformace celého (nyní již téměř nepohyblivého) kloubu.</p>
    <p><strong>Dle rentgenového nálezu</strong> na kloubu (nikoli podle klinického stavu pacienta) se artróza dělí na <strong>stádia či stupně</strong>:</p>
    <ol>
      <li>zúžení kloubní štěrbiny (v důsledku ztenčování chrupavky);</li>
      <li>výraznější zúžení kloubní štěrbiny, lehké nerovnosti kloubních ploch, počínající změny ve struktuře (stavbě) přilehlých kostí;</li>
      <li>další zúžení kloubní štěrbiny, tvorba okrajových kostních výrůstků, řídnutí kostí, počínající dutiny (<a href="nezhoubne_nadory">cysty</a>) v kostech;</li>
      <li>úplné vymizení kloubní štěrbiny, zkřivení kloubních konců kostí, splývání cyst a odumírání přilehlých kostí, výrazná deformace celého kloubu.</li>
    </ol>
    <p class="example">Stupně artrózy jsou posuzovány podle rentgenového nálezu a nemusejí tedy přesně korespondovat s klinickým obrazem. Proto člověk s artrózou třetího stupně na tom může být lépe než jiný s artrózou druhého stupně (téhož kloubu).</p>
    <p><strong>Vývoj artrózy lze v počátcích zpomalit pravidelnou přiměřenou zátěží.</strong> V běžném životě jsou potíže v počátcích artrózy snesitelné. Výrazné zhoršení nastává po větší zátěži nebo častěji po určité době nečinnosti. Vždy je třeba bránit přetěžování a mikroúrazům postižených kloubů (doskoky nebo pády na tvrdou podložku, běh po betonu a podobně). V pozdějších stádiích vývoje artrózy je přístup k léčení velmi individuální.</p>
    <h id="nazvoslovi_a_lecba_atrozy">Názvosloví a léčba atrózy</h>
    <desc>n/a</desc>
    <p>Artróza <em>(arthrosis)</em> může postihovat kterékoli klouby:</p>
    <ul>
      <li>artróza kyčle – koxartróza (coxarthrosis),</li>
      <li>artróza kolena – gonartróza (gonarthrosis),</li>
      <li>artróza ramenního kloubu – omarthróza (omarthrosis),</li>
      <li>artróza <a href="bolesti_v_zadech_houser">meziobratlových kloubů páteře</a> – spondylartróza (spondylarthrosis),</li>
      <li>artróza loktu, zápěstí, hlezna a kteréhokoli drobného kloubu ruky nebo nohy se označje slovním spojením „artróza“ a „název postiženého kloubu“.</li>
    </ul>
    <p>Možnosti léčby atrózy jsou:</p>
    <ol>
      <li>redukce hmotnosti je prioritou ve zpomalení vývoje artrózy,</li>
      <li>snížení nadměrné zátěže (nutná je trvalá přiměřená fyzická aktivita),</li>
      <li>užití <a href="vhodna_obuv">vhodné obuvi</a> (při postižení kloubů dolních končetin),</li>
      <li>rehabilitace (rozhýbávání) a používání nejrůznějších opěrných pomůcek,</li>
      <li>užití léků brzdících destrukci kloubní chrupavky a podporujících její výživu (v počátcích artrózy),</li>
      <li>užití <a href="leky_proti_bolesti">léků proti bolesti a zánětu</a> – <a href="lekove_formy">celkově nebo místně (formou obstřiků)</a>,</li>
      <li>náhrada kloubu endoprotézou.</li>
    </ol>
    <p class="important">Pro člověka s artrózou nosných kloubů je jízda na kole přijatelnější než chůze, protože redukuje jejich zátěž. Proto někteří staří lidé jízdu na kole před chůzí preferují.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je artróza?</li>
      <li>Které faktory se podílejí na vzniku artrózy?</li>
      <li>Proč trpí artrózou převážně starší lidé?</li>
      <li>V jakém věku může artróza začínat?</li>
      <li>Jaké jsou možnosti léčení artrózy?</li>
    </ol>
    <h var="inputvar-feedback_h" id="dotace">n/a</h>
    <desc var="inputvar-feedback_desc">n/a</desc>
    <h var="inputvar-odkazy_h" id="odkazy" class="filter">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
    <p var="inputvar-taglist" class="taglist">n/a</p>
  </section>
</body>