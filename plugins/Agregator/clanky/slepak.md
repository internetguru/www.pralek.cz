
{data-fbcommentid="1859944810804548" data-type="article" data-image="/files/preview/koutek/slepak/main.jpg" class="docinfo linklist" xml:lang="cs" ns="https://www.pralek.cz"}

{ctime="2009-12-13" mtime="2009-12-13" data-top="941" author="Jaroslav Pavelka" id="slepak" short="Slepák"}

# Zánět červovitého přívěsku slepého střeva 

{kw="břicho, střevo, zánět, zvracení, teplota"}

Mnohotvárnost příznaků zánětu červovitého přívěsku slepého střeva (hovorově slepák) bývá příčinou komplikací nebo zanedbání jeho léčení. V případě nejasných bolestí břicha je třeba vyhledat odborného lékaře (chirurga). 

Toto onemocnění je řazeno mezi _náhlé příhody břišní_. To znamená, že nejčastějším řešením bývá operace. Přestože se jedná o známé a běžné chirurgické onemocnění, bývá doprovázeno řadou nejasností, chyb, omylů a bohužel někdy končívá i tragicky. Důvodem je **značná mnohotvárnost příznaků** v začátku i v průběhu onemocnění. 

[Tenké střevo ústí do tlustého střeva v pravém podbřišku][1]. To však neplatí vždy! Spodní část tlustého střeva se nazývá slepé střevo a z něj vychází červovitý přívěsek _(appendix vermiformis)_. Apendix však odstupuje jakýmkoli směrem! Tento přívěsek je ten, který se může zanítit. Laicky se nazývá jako _slepák_, správně zánět červovitého přívěsku slepého střeva neboli _apendicitida_ (z latinského _appendicitis_). 

{id="pocatecni_priznaky"}

## Počáteční příznaky zánětu slepého střeva 

Pro zánět přívěsku slepého střeva **neexistují žádné typické příznaky**. Mohou být zcela nenápadné nebo náhle vzplanou v plné síle a mohou trvat stejně tak hodinu jako celé dny. 

Zánět může začít tak, že zdravý člověk večer usne a v noci jej probudí **prudká nesnesitelná [bolest břicha][2]**. Může také začít jako občasné **pobolívání břicha**, které vždy po určité době samo ustane. Umístění bolesti bývá různé, nejčastěji kolem pupku. Do pravého podbřišku se bolest stěhuje spíše později. 

Počátek zánětu se může projevovat také pouze pocitem **zažívací nepohody**, nepopsatelným pocitem že je cosi v nepořádku _([střevní diskomfort][3])_. [**Nevolnost nebo zvracení**][4] bývá častým doprovodným znakem zánětu stejně jako **[nechutenství][5]**. [**Průjem**][4] se objevuje spíše výjimečně a [**teplota**][6] bývá často normální nebo jen lehce zvýšená. Popsané příznaky se mohou vyskytovat jednotlivě nebo se jakkoli kombinovat. 

{id="pozdejsi\_priznaky\_apendicitidy"}

## Pozdější příznaky apendicitidy 

Počáteční příznaky mohou být podceněny nebo přehlédnuty. [Zánětlivé změny][7] se pak mohou dále rozvíjet a soubor příznaků se začne měnit. 

Zanícený přívěsek může kdykoli: 

  * **odumřít** včetně nervových zakončení a tím _náhle přestat bolet_ (chirurgické rčení: „mrtvý červ nebolí“) a následně 
  * **prasknout**, kdy se střevní obsah vylije do dutiny břišní. Pak se vyvíjí místní nebo celkový _velmi bolestivý [zánět pobřišnice][8]_ (blány, která vystýlá dutinu břišní). 

Bolesti se mohou stupňovat a bolí každý pohyb. Pacient nemůže chodit a hledá úlevovou polohu – drží se v předklonu, dítě si sedá na bobek. Tehdy je většinou vysoká teplota, bolí pravý podbřišek nebo celé břicho (podle místa a ohraničení zánětu). **Stav je závažný a stále se zhoršuje**. Pacient je ohrožen na životě. 

{id="vyvoj\_leceni\_a\_komplikace\_apendicitidy"}

## Vývoj, léčení a komplikace apendicitidy 

Zánět může **pokročit a stát se zřejmým**. Pak vyřeší problém operace – odstranění červovitého přívěsku slepého střeva _(appendectomie)_. Plánovaná _appendectomie_ je preventivní odstranění třeba i nezměněného apendixu v případě opakovaných bolestí břicha a nejistých výsledků vyšetření. Provádí se z důvodu předejití komplikacím. 

  * Dlouhodobé a opakované potíže mohou vést ke změnám v okolí apendixu. Může vzniknout souvislost mezi onemocněním apendixu, vaječníkem a vejcovodem (většinou vpravo). 
  * Může vzniknout souvislost mezi apendixem a pravým [močovodem][9]. 
  * Vzniklé [srůsty po opakovaných zánětech][2] mohou negativně ovlivnit [trávení][1]. 

Zánět však může také zůstat v počátečním stádiu a **časem samovolně ustoupit**. Přiložený studený obklad na pravý podbřišek může [ústup zánětu podpořit][10] (takzvané „rozhánění slepáku“). 

{class="important"}

Ke stanovení diagnózy je většinou nutné **opakované vyšetření odborným lékařem**. Někdy pomůže odběr a vyhodnocení krve a moči (laboratorní vyšetření), rentgen, ultrazvuk neboli sonograf, CT (počítačový tomograf, hovorově „cétéčko“) nebo MR (magnetická rezonance). 

{id="otazky" var="inputvar-otazky_h"}

## n/a 

{var="inputvar-otazky_desc"}

n/a 

{class="otazky"}

  1. V čem spočívá záludnost zánětu apendixu? 
  2. Jaká bolest doprovází zánět apendixu? 
  3. Jakou mívá pacient při zánětu apendixu teplotu? 
  4. Pro co svědčí náhlý ústup bolestí břicha při podezření na apendicitidu? 
  5. Za jakých podmínek je vhodná plánovaná operace apendixu? 

{var="inputvar-feedback_h" id="dotace"}

## n/a 

{var="inputvar-feedback_desc"}

n/a 

{var="inputvar-odkazy_h" id="odkazy" class="filter"}

## n/a 

{var="inputvar-odkazy_desc"}

n/a 

{var="linklist"}

Seznam odkazů není k dispozici 

{var="inputvar-taglist" class="taglist"}

n/a

 [1]: zdrave_traveni
 [2]: ileus
 [3]: zlucove_kameny
 [4]: travici_potize
 [5]: mytus_o_rakovine
 [6]: teplota
 [7]: stadia_zanetu
 [8]: bakterie
 [9]: mocove_kameny
 [10]: vyvoj_zanetu

