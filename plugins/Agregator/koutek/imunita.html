<?xml version="1.0" encoding="utf-8"?>
<body data-og-type="article" data-og-image="/files/preview/koutek/imunita/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="imunita" short="Imunita" ctime="2008-06-01" mtime="2008-06-01">Imunita: obranyschopnost organizmu</h>
  <desc kw="antibiotika, dětské, mikroorganizmy, nemoc, prevence, zánět, zdravý životní styl">Imunita je obrana organizmu proti cizí škodlivině. V průběhu života se imunita mění, lze ji podpořit zdravým způsobem života nebo naopak oslabit nadměrným užíváním léků.</desc>
  <p>Stupně nastavení imunitního systému<ol>
    <li><strong>Správně fungující imunitní systém</strong> dokáže rozpoznat a označit drobného cizího nepřítele v lidském těle (nejčastěji <a href="antibiotika">viry nebo bakterie</a>). Vetřelec je po označení rychle zlikvidován speciálními bílými krvinkami.</li>
    <li>Snížená imunita vede k tomu, že nepřítel není rozpoznán a bílé krvinky ho ignorují. Nepoznané cizí bakterie se snadno pomnoží a vzniká <strong>zánětlivé onemocnění</strong>, které je nutno léčit antibiotiky.</li>
    <li>Nadměrná imunitní aktivita naopak může označovat za nepřítele i takové látky v těle, které ve skutečnosti nepřítelem nejsou (např. pylová zrnka, prach, částečky kovu nebo různé léky). Pak se jedná o <strong>alergii</strong> na tu kterou látku, dnes již bohužel často i o alergie smíšené.</li>
    <li>Může dokonce být imunitním systémem označena za nepřítele i některá tělu vlastní bílkovina a proti ní se tvoří protilátky. Pak se jedná o závažné tzv. <strong>autoimunní onemocnění.</strong></li>
  </ol></p>
  <section>
    <h id="co_delat_pro_spravne_fungujici_imunitni_system">Co dělat pro správně fungující imunitní systém</h>
    <desc>n/a</desc>
    <p>Nejnovější výzkumy prokázaly, že <strong>nejsilnější a nejzdravější</strong> jedinec, který má řádně vyvinutý imunitní (obranný) systém, je tedy odolný vůči <a href="mikroorganizmy">nakažlivým nemocem</a> i vůči <a href="teplota">prochlazení</a>, vyroste tehdy,</p>
    <ul>
      <li>narodí-li se přirozenou cestou (blízkost porodních cest a konečníku je již při porodu prvním setkáním <a href="mikroorganizmy">s dávkou bakterií</a>),</li>
      <li>je-li kojen, dostává další obranné látky od matky spolu s mateřským mlékem,</li>
      <li>k obranným látkám, kterými byl vybaven již při porodu a vydrží mu asi 6 týdnů si záhy začíná vytvářet svoje vlastní,</li>
      <li>následně si batole strká do pusy vše co vidí, mnohdy i věci nám zcela nepochopitelné, jde o pudové chování, smyslem je časně si zmapovat okolní bakterie a záhy tvořit imunitu,</li>
      <li>výhodou je blízkost domácích zvířat, návštěva chléva, pobyt na venkovském dvoře, pohladit zvíře pod dohledem opatrovníka je správné.</li>
    </ul>
    <p>Skleníkové prostředí bez přítomnosti bakterií není pro zdárný vývoj dítěte správné, opačný extrém však jistě rovněž ne. Bohužel domácí mazlíček často olizuje majiteli (nebo i dítěti!) obličej. Na čenichu a v tlamě psa a kočky žijí zcela odlišené a <strong>pro člověka nepřijatelné bakteriální kmeny</strong>.</p>
    <h id="imunitni_system_a_antibiotika">Imunitní systém a antibiotika</h>
    <desc>n/a</desc>
    <p class="important">Opakované a nadměrné užívání antibiotik vede k oslabení imunitního systému. Choroboplodné zárodky jsou pomocí antibiotik zlikvidovány dříve, nežli se proti nim vytvoří dostatečně kvalitní imunita.</p>
    <p>Při opakovaném setkání se stejným mikrobem může tedy dojít k opakovanému onemocnění. Nyní již však má tento mikrob patrně vytvořenou resistenci vůči tomu <a href="antibiotika">antibiotiku</a>, kterým byl pacient posledně léčen. Pro zvládnutí klinicky stejné choroby je nutné nasadit odlišné antibiotikum.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je imunita?</li>
      <li>Proč je pro dítě vhodný pobyt na vesnici, v různých prostředích a v různých kolektivech?</li>
      <li>Čím mohou antibiotika snižovat imunitu?</li>
      <li>Proč nelze na stejnou chorobu dávat opakovaně stejná antibiotika?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
