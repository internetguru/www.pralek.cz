
{data-og-type="article" data-og-image="/files/preview/koutek/natazeni\_natrzeni\_svalu/main.jpg" class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav\_pavelka" id="natazeni\_natrzeni_svalu" short="Natažení nebo natržení svalu" ctime="2009-12-30" mtime="2009-12-30"}

# Natažení nebo natržení svalu

{kw="bolest, nemoc, pohyb, úrazy"}

Natažení svalu nelze od jeho natržení laicky rozeznat. Rozdíl v léčení je zásadní, a proto je vhodné vyhledat odborné vyšetření.

Natažení nebo natržení svalu je úraz ponejvíce mužů středního věku. Jestliže je od svalu požadovaná síla větší, než je sval schopen zvládnout, poškodí se jeho struktura. Může dojít v lepším případě k natažení a v horším případě k přetržení části přetíženého svalu. Obojí se projeví prudkou pálivou bolestí v poraněném svalu.

{id="nejcastejsi\_mechanizmy\_natazeni\_nebo\_natrzeni_svalu"}

## Nejčastější mechanizmy natažení nebo natržení svalu

n/a

K natažení nebo natržení svalu nejčastěji dochází:

  * v domácnosti při seskakování ze židle při věšení záclon nebo při uklouznutí na dlaždičkách,
  * venku ve snaze vyrovnat pád na náledí a
  * u sportovců se jedná o maximální snahu dosáhnout něčeho, co překonává sportovcovy možnosti.

{id="svalove\_oblasti\_nachylne\_k\_natrzeni\_nebo\_natazeni_svalu"}

## Svalové oblasti náchylné k natržení nebo natažení svalu

n/a

Velmi časté je **natržení svalu v lýtkové oblasti** (výjimečně natažení). Projevuje se prudkou bolestí v poraněném místě, případně s citelným prasknutím v okamžiku přetížení. Brzy se vyvíjí otok, často se ukáže i modřina (krevní výron). Bolest znemožňuje chůzi, [nelze stoupnout na špičku nohy][1].

**Na vnitřní straně stehna dochází častěji k natažení** než natržení svalu. Příčinou bývá nečekaná roznožka (při uklouznutí); s následným přitažením dolní končetiny nadměrnou silou. Úraz se projeví bolestí poraněného místa, potížemi při chůzi a nemožností přitáhnout jednu končetinu ke druhé (dát nohy k sobě).

Ostatní svalové skupiny bývají postiženy vždy podle přetěžování **v souvislosti s jednotlivými druhy sportů**. Vzpírání přetěžuje svaly stehenní, břišní a zádové, hod oštěpem nebo koulí svaly prsní, hod kladivem šikmé svaly břišní. Kulturista (zvláště, který užívá hormony) si snadno poraní kterýkoli právě trénovaný sval.

{id="rozliseni\_a\_leceni\_natazeneho\_nebo\_natrzeneho\_svalu"}

## Rozlišení a léčení nataženého nebo natrženého svalu

n/a

Poraněný sval je dobré zaledovat a nepoužívat jej (nechat v klidu). Uložení do zvýšené polohy zmírní prokrvácení a zamezí vzniku otoku. Hmatný defekt ve svalu by svědčil pro jeho hrubé poškození. To se stává zřídkakdy.

K rozlišení natažení nebo natržení je třeba odborného lékařského vyšetření; často doplněného rentgenovým a sonografickým vyšetřením.

  1. V případě natažení svalu postačí několik dnů klid, ledové obklady a postupné rozcvičení.
  2. **Při natržení svalu je nutný klid trvající 3 týdny**. To je doba nutná ke zhojení poškozeného svalu. Jestli se doba klidu k hojení zkrátí (bolest lze překonat), dojde i při malé zátěži k natržení dalších svalových vláken a léčení může začít nanovo – opět 3 týdny klidu a obkladů od posledního natržení.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Při jakých činnostech si lidé nejčastěji natáhnou či natrhnou sval?
  2. Které místo bývá nejčastěji postiženo natržením svalu?
  3. Které místo bývá nejčastěji postiženo natažením svalu?
  4. Který sval si nejčastěji poraní sportovci?
  5. Jaký je rozdíl v léčení nataženého a natrženého svalu?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: onemocneni_slach

