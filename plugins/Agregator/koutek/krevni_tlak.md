
{class="docinfo linklist" xml:lang="cs" ns="https://www.pralek.cz"}

# Krevní tlak, správné měření a vyhodnocení tlaku {author="Jaroslav Pavelka" authorid="jaroslav\_pavelka" id="krevni\_tlak" short="Krevní tlak" ctime="2008-03-27" mtime="2008-03-27"}

Opakovaně naměřené hodnoty krevního tlaku se liší v závislosti nejen na zdravotním stavu, ale i na podmínkách měření. {class="description" kw="krevní tlak, srdce, chlopně, systola, diastola, měření tlaku krve, tonometr, vysoký krevní tlak, hypertenze, nízký krevní tlak, hypotenze"}

Srdce pumpuje krev; žílami ji nabírá a tepnami ji rozvádí do celého těla. V srdci jsou jednosměrné ventily – chlopně.

  * Při **stažení srdeční komory** (systola) je krev vypuzena díky chlopním jedním směrem – do tepny.
  * Při **uvolnění srdeční dutiny** (diastola) se průchodnost chlopní vymění. Krev je z opačného směru nasávána – ze žíly.

Rozdíl tlaků mezi systolou a diastolou se přenáší na tepny a tím je akce srdeční měřitelná (puls) na všech hmatných tepnách, nejsnáze na palcové straně zápěstí. **Krevní tlak je vyjádřený dvěma čísly**: systolický tlak (vyšší hodnota) a diastolický tlak (nižší hodnota).

## Typy a rozdíly mezi tonometry {id="typy\_a\_rozdily\_mezi\_tonometry"}

n/a {class="description"}

Na trhu jsou k dostání různé přístroje k měření tlaku krve – tonometry. Původní tonometry byly rtuťové – tlak krve se měřil vytlačenou výškou sloupce rtuti. **Jednotka k měření krevního tlaku je „mm Hg“** (milimetry rtuťového sloupce); dodnes používaná i u modernějších digitálních tonometrů.

Existují tři základní typy tonometrů:

  * rtuťový tonometr,
  * digitální tonometr s manžetou na paži a
  * digitální tonometr s manžetou na zápěstí.

Rozdíly mezi jednotlivými přístroji jsou cenové, vzhledové, s displejem nebo ručičkou, s ručním nebo elektrickým kompresorem a podobně. Každý typ tonometru však naměří **ve stejný okamžik na shodné končetině identické hodnoty**.

## Kolísání krevního tlaku u zdravého člověka je normální {id="kolisani\_krevniho\_tlaku\_u\_zdraveho\_cloveka\_je_normalni"}

n/a {class="description"}

Mnoho lidí vlastní tonometr a často se podivují nad **rozdíly naměřených hodnot** a považují svůj přístroj za porouchaný nebo nekvalitní. Za normální se u mladého zdravého člověka považuje hodnota kolem 120/80 mm Hg, která může kolísat mezi 100/50 až 180/100 mm Hg.

Dočasné **zvýšení krevního tlaku** je způsobeno

  * okamžitou poptávkou organizmu po živinách a kyslíku,
  * potřebou odvést zplodiny látkové výměny (ze svalů po námaze),
  * v souvislosti s psychikou (strach, hněv, rozčílení, vzrušení).

Krátkodobě **nízkou hodnotu krevního tlaku** naměří zdravý člověk v klidu, v pohodě, dobře naladěný. Nervově labilní člověk si může v souvislosti s nějakou vzpomínkou nebo představou způsobit nadměrný [pokles tlaku s následným kolapsem][1].

## Podmínky správného měření krevního tlaku {id="podminky\_spravneho\_mereni\_krevniho\_tlaku"}

n/a {class="description"}

Čidlo tonometru považuje všechny tlakové změny přenesené na končetinu za pulsaci tepny. Aby naměřené hodnoty odpovídaly skutečnému stavu organizmu, musí měřený člověk dodržet určité podmínky:

  * sedí klidně a nečinně (nemluví, nekašle, nesmrká, nekýchá, nejí, nepije a podobně),
  * pravidelně a klidně dýchá,
  * končetina s manžetou je uvolněná (na stole nebo na klíně),
  * tonometr je ve stejné výšce jako manžeta.

Nedodržení podmínek vyžaduje opakované měření, a to na téže končetině. Z důvodu různého odstupu pažních tepen od srdeční tepny bývá **tlak na pravé a levé paži různý**.

## Vysoký krevní tlak – hypertenze {id="vysoky\_krevni\_tlak-hypertenze"}

n/a {class="description"}

  * Mladí lidé mívají systolickou hodnotu 120 – 130 mm Hg, starší lidé i vyšší. Tato hodnota se mění během let, během dne i během okamžiku. Teprve **opakované vyšší hodnoty mohou znamenat hypertenzi** a vyžadují poradu s lékařem.
  * **Diastolická hodnota musí být vždy menší než 100 mm Hg.** Je-li vyšší než 100 mm Hg, jedná se o hypertenzi a **návštěva lékaře je nezbytná**.

Existuje řada typů léků na snížení vysokého tlaku krve. Prvním a účinným krokem je snížení příjmu soli.

## Nízký krevní tlak – hypotenze {id="nizky\_krevni\_tlak-hypotenze"}

n/a {class="description"}

O hypotenzi se jedná tehdy, projevuje-li se a **obtěžuje-li svými projevy** (sklon k omdlívání a točení hlavy). Naměřené hodnoty mohou být i pod 100/50 mm Hg. Existují léky ke zvýšení tlaku krve, většinou však postačí pití silného dobrého čaje, kávy, kofeinových nápojů.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Jak je označována hodnota tlaku krve v okamžiku stažení srdeční komory?
  2. Co je puls hmatný na tepnách?
  3. Jaký typ tonometru je nejlepší?
  4. Čím je dočasně zvyšován krevní tlak?
  5. Jakým nejjednodušším způsobem lze snížit vysoký krevní tlak?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: mdloba_neboli_kolaps