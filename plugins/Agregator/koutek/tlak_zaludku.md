
{class="docinfo linklist" xml:lang="cs" ns="https://www.pralek.cz"}

# Žaludeční potíže: krátkodobý tlak žaludku {author="Jaroslav Pavelka" authorid="jaroslav\_pavelka" id="tlak\_zaludku" short="Tlak žaludku" ctime="2011-06-14" mtime="2011-06-14"}

Krátkodobý tlak žaludku bývá způsoben funkční poruchou trávení (např. přejedením) nebo nadměrným hladověním spojeným s nervozitou. Tlak většinou sám ustoupí po vytrávení nebo najedení a zklidnění. {class="description" kw="žaludek, tlak v žaludku, žaludeční nevolnost, nausea, pachuť v ústech, zvratky s příměsí krve, říhání, zvracení"}

Je-li tlak žaludku způsoben [funkční poruchou trávení][1], ustoupí podle své příčiny. Potíže vzniklé po přejedení ustoupí po vytrávení. Takový tlak bývá nejčastěji známkou [nevhodného stravování][2]. Tlak žaludku nalačno mívá příčinu v nevyvážené psychice. Většinou pomůže zklidnění a lehké jídlo.

Teprve opakovaný a dlouhodobý tlak žaludku (bez souvislosti s uvedenými příčinami) může svědčit pro závažné onemocnění žaludku ([zánět žaludku][3], [vředová choroba][4] či [nádor][5]).

## Náhlá krátkodobá žaludeční nevolnost {id="nahla\_kratkodoba\_zaludecni_nevolnost"}

n/a {class="description"}

Vyskytuje se **bez souvislosti s jídlem** (nebo zpočátku jídla po delším hladovění). Jedná se o pocit na zvracení _(nausea)_ způsobený podrážděním 10. hlavového nervu _(bloudivý nerv)_. K tomu může dojít na různých místech; podráždění ušního bubínku, jícnu, bránice, žaludku, střeva, pobřišnice. Taková žaludeční nevolnost ustoupí po hlubokém nadechnutí, po zívnutí nebo kýchnutí, někdy po zakašlání a může ustoupit i sama od sebe.

## Pachuť v ústech {id="pachut\_v\_ustech"}

n/a {class="description"}

  1. Kyselá pachuť v ústech se může objevit jako následek přejedení – tedy zvýšením tlaku v žaludku. Kyselý žaludeční obsah (odlišit od [pálení žáhy][3]) se může vracet jícnem do dutiny ústní. Stane-li se tak ve spánku, může dojít k jeho vdechnutí s následným prudkým kašlem nebo i s fatálním koncem.
  2. Hořká pachuť v ústech bývá doprovodným jevem při [onemocnění žlučníku][6]. Po požití nevhodného jídla se nesprávné množství a koncentrace žluči může dostat zpět z dvanáctníku do žaludku a jícnem do ústní dutiny. Nepříjemné hořko v ústech bývá spojeno s říháním.

## Zvracení žaludečního obsahu s příměsí krve {id="zvraceni\_zaludecniho\_obsahu\_s\_primesi_krve"}

n/a {class="description"}

Tlak žaludku přirozeně předcházívá zvracení. Úporným zvracením může dojít až ke _zvracení žaludečního obsahu s příměsí krve_. Takové drobné krvácení vzniká porušením sliznice na přechodu mezi jícnem a žaludkem _(Mallory-Weisův příznak)_. Porušená sliznice se většinou sama zhojí, jakmile zvracení ustane. Krevní ztráty nebývají závažné a není třeba se strachovat.

K úpornému [reflexnímu zvracení][1] dochází při obraně organizmu proti otravě požitím zkaženého či nevhodného jídla (včetně otravy alkoholem). Stejně tak může být reflexní zvracení vyvolané přejedením.

## Říhání {id="rihani"}

n/a {class="description"}

Tlak žaludku způsobený nadměrným množstvím plynu může být uvolněn říhnutím (v doprovodu typického zvuku). V opačném případě se plyn vstřebá. Přítomnost malého množství plynů v žaludku pomáhá mísení potravy.

Nadměrné množství plynů je způsobeno:

  1. následkem hltavého způsobu jídla (polykání vzduchu spolu s jídlem),
  2. uvolněním CO<sub>2</sub> ze syceného nápoje (limonáda, pivo),
  3. poruchou trávení nejčastěji v souvislosti s [onemocněním žlučníku][6].

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Čím může být vyvolán tlak žaludku?
  2. Jak závažná je přítomnost malého množství krve ve zvratcích?
  3. Čím je způsobena kyselá pachuť v ústech?
  4. Čím je způsobena hořká pachuť v ústech?
  5. Čím je způsobeno nadměrné říhání?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: funkcni_poruchy_traveni
 [2]: stravovaci_navyky
 [3]: bolest_zaludku
 [4]: zaludecni_vredy
 [5]: komplikace_vredu
 [6]: zlucove_kameny