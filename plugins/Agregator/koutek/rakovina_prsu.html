<?xml version="1.0" encoding="utf-8"?>
<body class="docinfo linklist" xml:lang="cs" ns="www.pralek.cz">
  <h author="Jaroslav Pavelka" authorid="jaroslav_pavelka" id="rakovina_prsu" short="Rakovina prsu" ctime="2010-07-25" mtime="2010-07-25">Rakovina prsu</h>
  <desc kw="rakovina, prs, boulička, samovyšetřování prsů, metastázy, ozařování, chemoterapie, lymfatické uzliny, boulička v prsu, vpáčení bradavky">Boulička v prsu nemusí být vždy rakovina. Včasné lékařské vyšetření je nezbytnou podmínkou vyvrácení nebo potvrzení obávané diagnózy a zároveň povede k vyřešení problému. Čas vždy pracuje pro případný nádor.</desc>
  <p><strong>Rakovina prsu je nejlépe léčitelnou rakovinou vůbec.</strong> Aby však mohla být rakovina prsu léčena a vyléčena, musí být nejprve <em>včas zjištěna</em>. Preventivní prohlídky a samovyšetřování prsů jsou již díky osvětě všeobecně známé jevy. Preventivní lékařské vyšetření v rámci každého gynekologického vyšetření a v rámci každé hospitalizace je samozřejmostí. Brožurky s poučením o samovyšetřování prsů jsou k dispozici v čekárnách lékařů i v lékárnách.</p>
  <p>Přesto se bohužel stále vyskytují lidé, kteří raději k lékaři nejdou. I když si najdou <a href="onemocneni_prsu">bouličku v prsu</a>, odkládají lékařské vyšetření ze strachu, „aby se něco nepříjemného nenašlo“. Takové lidi vlastně zbytečně zahubí <a href="mytus_o_rakovine">strach z rakoviny prsu</a>.</p>
  <section>
    <h id="moznosti_leceni_rakoviny_prsu">Možnosti léčení rakoviny prsu</h>
    <desc>n/a</desc>
    <p>Léčení rakoviny prsu spočívá nejčastěji v chirurgickém odstranění nádoru. Dle stádia onemocnění a typu nádoru musí být někdy <a href="rakovina_tlusteho_streva_a_konecniku">operace doplněna ozařováním nebo chemoterapií</a>. (Zvláště pak, je-li rakovina zjištěna v pozdějším stádiu vývoje.)</p>
    <p>Všechny nádory nejsou stejně agresivní. Podle <a href="rakovina_tlusteho_streva_a_konecniku">stupně agresivity zhoubného nádoru</a> jsou lépe nebo hůře léčitelné; dříve nebo později postihují blízké nebo vzdálené <a href="lymfaticke_uzliny">lymfatické uzliny</a> nebo tvoří <a href="nezhoubny_nebo_zhoubny_nador">vzdálená ložiska</a> <em>(metastázy)</em>, nejčastěji do plic. Všechny <strong>tyto aspekty ovlivňují individuální nejvhodnější způsob léčení</strong> každé konkrétní pacientky.</p>
    <h id="obava_ze_ztraty_zenskosti_ztratou_prsu">Obava ze ztráty ženskosti ztrátou prsu</h>
    <desc>n/a</desc>
    <p>Většinou se odstraňuje jen nádor nebo nádor jen s malou částí prsu. Jestli se musí výjimečně odstranit větší část prsu nebo celý prs, bude následně defekt ošetřen plastickým chirurgem a nahrazen implantátem.</p>
    <p>Velmi často mají ženy strach z pooperační deformity. Ztrátu prsu vnímají ženy jako ztrátu ženskosti s následným pocitem méněcennosti. Tato obava však vzhledem k možnostem plastické chirurgie není na místě.</p>
    <h id="vyvoj_nelecene_rakoviny_prsu">Vývoj neléčené rakoviny prsu</h>
    <desc>n/a</desc>
    <p>Rakovina prsu je zpočátku jen <a href="onemocneni_prsu">nebolestivá boulička v prsu</a> jakékoli velikosti. Většinou se nemění v souvislosti s menstruačním cyklem. V případě neléčení se časem začne k nádoru stahovat kůže a <strong>kůže má pak vzhled pomerančové kůry</strong>. Mnohdy se nádor projeví i vpáčením bradavky. To znamená, že na zdravém prsu je normální bradavka, na postiženém prsu je bradavka trvale vpáčena pod úroveň bradavkového dvorce a po dobu onemocnění nad něj nevystupuje.</p>
    <p>Neléčený nádor proroste dříve nebo později až na povrch prsu (může mít jakýkoli tvar i barvu) a <a href="nezhoubny_nebo_zhoubny_nador">začne sám trpět nedostatkem výživy</a>. Z jedné strany většinou <strong>nádor stále roste a zvětšuje se, z druhé strany často vzniká defekt</strong> (tkáň se v místě nádoru ztrácí – v prsu vzniká kráter). Rakovina totiž stravuje nejen svého hostitele, ale i sama sebe. Proces stále nemusí bolet. Neléčený nádor posléze pacientku zcela vyčerpá a zahubí.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jaká je obtížnost léčení rakoviny prsu vzhledem k ostatním rakovinám?</li>
      <li>Proč není na místě obava z kosmetických následků operace rakoviny prsu?</li>
      <li>Co ovlivňuje způsob léčení rakoviny prsu konkrétní pacientky?</li>
      <li>V čem spočívá záludnost nástupu rakoviny prsu?</li>
      <li>Proč je někdy v pozdním stádiu onemocnění rakovinou v prsu místo boule vlastně defekt?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
