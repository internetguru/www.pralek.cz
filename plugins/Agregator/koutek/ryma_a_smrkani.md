
{class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav\_pavelka" id="ryma\_a_smrkani" short="Rýma a smrkání" ctime="2008-11-28" mtime="2008-11-28"}

# Rýma a smrkání, komplikace rýmy

{kw="rýma, smrkání, horní cesty dýchací, dutina nosní, hrtan, dutiny, barva hlasu, zánět, sliznice, kýchání, kapénková infekce, prochlazení, sekret, senná rýma, alergie"}

Nekomplikovaná rýma bývá banální onemocnění. Podmínkou však je smrkání (či odsávání zahleněného nosu kojencům zvláštním nástrojem).

Je velmi důležité **naučit dítě smrkat již v útlém věku**. Správné vyčištění dutin předejde nejen komplikacím vlastní rýmy ale i zánětům středoušních dutin (je mezi nimi přímé propojení).

**Horní cesty dýchací** (dutina nosní a hrtan, čelistní a čelní dutiny) slouží k vedení, mechanickému čištění, ohřívání a zvlhčování vdechovaného vzduchu. Při výdechu zde vzniká barva hlasu, tvořeného hlasivkami. Zánět sliznice dutiny nosní, často i čelistní a čelní se nazývá rýma. Kýchání je prudké vyražení proudu vzduchu z dýchacích cest způsobené podrážděním nosní sliznice.

Horní cesty dýchací jsou častým místem styku organizmu se zevní škodlivinou nebo s infekcí. V případě dobré kondice a imunity dokáže organizmus dlouho **odolávat [kapénkové infekci][1] i [prochlazení][2]**, někdy však podlehne. Nejčastěji podléhá infekci v souvislosti s únavou a vyčerpáním.

Sliznice horních cest dýchacích je neustále bombardována různými **nečistotami z vdechovaného vzduchu**, který musí čistit, aby od nich co nejvíce uchránila plíce. Jedná se o aerosoly, různé prachové částice, pyly (alergeny), [mikroorganizmy (kapénková infekce)][3]. Stupeň znečištění vdechovaného vzduchu určuje náročnost procesu čištění.

Sekret nosní sliznice za normálních podmínek průběžně stéká do hrtanu a následně je polykán se slinami. V žaludku [jsou nečistoty i s mikroorganizmy likvidovány][4].

{id="jak\_na\_rymu"}

## Jak na rýmu

n/a

[Pronikne-li infekce][5] do sliznice nosní dutiny kde se pomnoží, začíná klasická rýma. V počátku dochází ke **zbytnění a pálení sliznice** (nemožnost dýchat nosem). Proti tomu [pomohou nosní kapky][6] k uvolnění nosní sliznice a horká koupel.

Ve sliznici probíhá [boj mezi mikroorganizmy a bílými krvinkami][7]. Krvinky posléze vítězí a zánět přechází do sekreční fáze. Nyní je třeba smrkat a již odřený nos zevně mazat jakoukoli příjemnou zklidňující mastí.

V další fázi je sekret hustý a sám nevytéká a **tehdy je vysmrkání velmi důležité**. Hromadící se sekret by mohl vést k uzavření a zánětu vedlejších dutin (čelistní a čelní) a způsobit tak velmi nepříjemnou komplikaci. Rovněž pomohou léky k uvolnění nosní sliznice. Jsou to tytéž léky, které [uvolňují průdušky při vlhkém kašli][8].

Nekomplikovaná **rýma by měla do týdne ustoupit**. Teprve v opačném případě je vhodné vyhledat odborného lékaře k odvrácení hrozících komplikací a chronické rýmy.

{id="senna_ryma"}

## Senná rýma

n/a

Na rozdíl od běžné rýmy ve sliznici nosní nebojují v případě senné rýmy bílé krvinky proti mikroorganizmům ale [proti alergenům][7] (nejčastěji vdechnutá zrnka pylu). Výsledkem tohoto boje bývá **hojná řídká sekrece z nosu**, kterou má smysl pouze průběžně utírat (nikoliv násilně smrkat).

Zároveň v zarudlých a alergenem podrážděných spojivkových vacích (pod očními víčky) se zvyšuje sekrece slz, které stékají slzným kanálkem do nosní dutiny. Pomůže vyvarovat se pobytu v alergizujícím prostředí a léky sloužící k oslabení alergické reakce.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Jaká je funkce horních dýchacích cest?
  2. Co způsobí dýchání nadměrně znečištěného vzduchu?
  3. Jaká je nejčastější komplikace rýmy?
  4. Co je senná rýma a jak proti ní bojovat?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: chripka
 [2]: teplota
 [3]: mikroorganizmy
 [4]: stravovaci_navyky
 [5]: lecba_zanetu
 [6]: lekove_formy
 [7]: imunita
 [8]: kasel_a_typy_kasle

