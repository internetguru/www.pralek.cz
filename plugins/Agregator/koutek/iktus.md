
{class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="iktus" short="Cévní mozková příhoda" ctime="2008-07-05" mtime="2008-07-05"}

# Cévní mozková příhoda neboli iktus či mrtvice

{kw="cévní mozková příhoda, mozková mrtvice, iktus, mozek, prokrvácení mozku, slabost končetiny, porucha mluvení, pokleslý koutek úst, porucha vědomí, bezvědomí, porucha hybnosti, rehabilitace"}

Záludnost cévní mozkové příhody spočívá v nenápadnosti jejího nástupu a v jejím pozvolném a nebolestivém rozvoji.

Mozková mrtvice neboli cévní mozková příhoda (CMP), iktus či mozkový infarkt je způsobena:

  * nedokrvením části mozku z důvodu [zúžení nebo ucpání cév][1] vyživujících mozek, nebo se jedná o
  * prokrvácením části mozku z důvodu prasknutí nemocné cévy.

Do mozku přitéká krev čtyřmi tepnami, které jsou vzájemně propojeny. Proto se [částečné zmenšení průtoku][2] některé z nich nemusí projevit. Ostatní ji mohou do určité míry nahradit.

V případě pokročilejšího nebo náhle vzniklého stavu snížení prokrvení části mozku se projeví některé známky mozkové mrtvice. Na rozdíl od [infarktu srdečního][3] **mozková mrtvice vůbec nebolí**. Proto bývají její příznaky bohužel podceňovány a následky pak tragické.

{id="nejcastejsi\_projevy\_cevni\_mozkove\_prihody"}

## Nejčastější projevy cévní mozkové příhody

n/a

  * Slabost končetiny – neschopnost unést v postižené ruce drobný předmět, který se zdá být velmi těžký, postižená noha je nejistá při chůzi, podlamuje se.
  * Porucha mluvení – nemocný se obtížně vyjadřuje, často i sám vnímá, že se mu nedaří normálně mluvit.
  * Bývá pokleslý koutek úst.
  * Často nevýrazné projevy samovolně ustoupí a s odstupem hodin se znovu vrátí – tentokrát závažnější.
  * V případě současně [vysokého krevního tlaku][4] se tento může nepříjemně projevovat (bušení v hlavě, bolest nebo točení hlavy, opocení, slabost, [nevolnost nebo i zvracení][5]).
  * V případě závažnějšího postižení vzniká nemožnost pohybu postiženou končetinou, neschopnost mluvit nebo dokonce [porucha vědomí až bezvědomí][6].

Stejné příznaky mohou doprovázet jak neúrazové tak [úrazové krvácení do mozku][7].

{class="important"}

Brnění nebo poruchy čití mohou sice doprovázet CMP, ale mnohem častěji vzniknou pouhým přeležením paže! Hlubokým spánkem na paži v nevhodné poloze se otlačí nebo natáhne nervový svazek nebo nerv. Při probuzení je končetina jako cizí, necitlivá, studená, nelze jí aktivně pohnout. Stav se během několika minut sám upraví.

{id="nasledky\_po\_mozkove_mrtvici"}

## Následky po mozkové mrtvici

n/a

Trvalá **porucha hybnosti** postižených končetin různého stupně a **změněná povaha** bývají nejčastější následky po CMP.

Postižená část mozku přestala fungovat a její funkci se snaží nahradit ostatní části mozku, impulsy si hledají jiné (náhradní) dráhy. Proces je dlouhodobý, rehabilitace velmi náročná pro postiženého i pro jeho blízké.

Jestliže se podaří správně rozpoznat první příznaky CMP a včas (hodiny i minuty) [vyhledat lékařskou pomoc][8], často se může podařit obnovit prokrvení mozku dříve, než se plně vyvine chorobné ložisko. Mozková mrtvice v ideálním případě vůbec nevznikne nebo s následky minimálními ve srovnání s průběhem bez léčebného ovlivnění.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. V čem spočívá záludnost mozkové mrtvice?
  2. Proč je třeba pospíchat s vyhledáním lékařské pomoci při podezření na mozkovou mrtvici?
  3. Jaké jsou nejčastější projevy mozkové mrtvice?
  4. Proč mohou projevy mrtvice dočasně samovolně ustoupit a následně se znovu projevit?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: cholesterol
 [2]: koureni_cigaret
 [3]: srdecni_infarkt
 [4]: krevni_tlak
 [5]: funkcni_poruchy_traveni
 [6]: resuscitace-ozivovani
 [7]: subduralni_hematom
 [8]: nalehavost_lekarskeho_vysetreni
.
