
{class="docinfo linklist" xml:lang="cs" ns="https://www.pralek.cz"}

# Péče o zevní zvukovod {author="Jaroslav Pavelka" authorid="jaroslav\_pavelka" id="pece\_o_zvukovod" short="Péče o zvukovod" ctime="2012-07-31" mtime="2012-07-31"}

Zanedbaná hygiena zevního zvukovodu a nadměrné množství ušního mazu mohou působit velmi nepříjemné potíže. Některé z nich (např. točení hlavy) zdánlivě s uchem nesouvisejí. {class="description" kw="zevní zvukovod, ušní maz, cerumen, špunt v uchu, hygiena uší, bolest ucha, svědění ucha, voda v uchu"}

Zevní zvukovod je asi 3 cm dlouhá trubička, která vede zvuk od ušního boltce k ušnímu bubínku. Ušní maz chrání zvukovod před vlivy vnějšího prostředí. Normální množství mazu není ve zvukovodu viditelné.

Ušní maz spolu se zachycenými nečistotami velmi pomalu stéká k ústí zvukovodu (viditelný vstup do zvukovodu), odkud je při hygieně uší odstraňován. To neplatí, pokud se maz ve zvukovodu nadměrně nahromadí a zatvrdne. Proto je třeba se nadměrného množství mazu a nečistot zbavovat.

## Příčiny a projevy nadbytku ušního mazu {id="priciny\_a\_projevy\_nadbytku\_usniho_mazu"}

n/a {class="description"}

Ušní maz se může ve zvukovodu hromadit a tuhnout zejména v souvislosti s prachem a nečistotami. Lidé, kteří pracují v prašném nebo špinavém prostředí, jsou k hromadění a tvrdnutí mazu náchylnější.

Nahromaděný ztuhlý maz se nazývá _cerumen_ (laicky špunt nebo zátka v uchu). _Cerumen_ může zvukovod zužovat nebo ho může kompletně uzavřít (ucpat), může se však také opírat o bubínek a tím ho dráždit.

Na základě konkrétních potíží provádí vyšetření ucha a nejspíš i následný výplach zvukovodu [praktický nebo ušní lékař][1]. _Cerumen_ může způsobovat následující potíže:

  * zhoršení sluchu,
  * „zalehnutí“ ucha,
  * nemožnost určení místa, odkud přichází zvuk (v případě kompletního ucpání zvukovodu),
  * bolestivost způsobenou drážděním zevního zvukovodu nebo bubínku,
  * slyšení neexistujících zvuků (často stálého tónu),
  * točení hlavy, závratě, ztráta orientace v prostoru, [nevolnost nebo zvracení][2],
  * [zánět zevního zvukovodu][3].

Aby k popsaným potížím nedošlo, je třeba o zevní zvukovod patřičně pečovat. Péče o zvukovod závisí na prašnosti prostředí a sklonu k nadměrné tvorbě mazu jednotlivce.

## Hygiena zevního zvukovodu {id="hygiena\_zevniho\_zvukovodu"}

n/a {class="description"}

Většina lidí žádnou zvláštní péči o zvukovod nepotřebuje. Některým lidem se tvoří nadměrné množství ušního mazu buď z důvodu, že k tvorbě nadměrného množství mazu mají sklon, nebo proto, že pobývají ve znečištěném prostředí.

  1. **Za normálních podmínek** není třeba se zvukovodu věnovat. Maz se postupně uvolňuje a při běžné hygieně jej postačí odstraňovat ze zevního ústí zvukovodu.
  2. **Při nadměrné tvorbě ušního mazu** lze zvukovody ošetřovat v lékárně zakoupeným zvláštním ušním sprejem, který dokáže _cerumen_ rozpouštět. Uvolněný maz lze následně snadno ze zvukovodu odstranit ručníkem nebo ušní štětičkou.

Není-li ušní sprej k dispozici, lze v nouzi použít rostlinný olej. Olej nakapaný do zvukovodu _cerumen_ uvolní (podobně jako sprej). Pak lze proudem vlažné vody (například pomocí sprchy nebo velké injekční stříkačky a vhodné hadičky) odstranit obsah zevního zvukovodu. Vždy je nutné použít příjemně vlažnou vodu a vyplachovat rovnoměrně (střídavě) obě uši, aby podrážděním nedošlo k točení hlavy nebo závrati.

## Voda a zevní zvukovod {id="voda\_a\_zevni_zvukovod"}

n/a {class="description"}

**Zdravému uchu voda nevadí.** Při potápění, koupání, sprchování nebo při prudkém dešti běžně voda vniká do zevního zvukovodu. Následně většina vody vyteče. Zbytku nevyteklé vody je dobré se zbavit. K jejímu odstranění nejlépe slouží ušní štětička (k tomu účelu vyrobená).

Voda se do zvukovodu dostává nejen lidem, ale i zvířatům. Některá zvířata se zbavují nečistot a zbytků vody ze zvukovodů prudkým třesením hlavou – pomocí odstředivé síly. Přítomnost vody ve zvukovodu je tedy přirozená. {class="example"}

**Působí-li voda ve zvukovodu potíže**, nejčastější příčinou bývá _cerumen_. Voda do zaneseného zvukovodu může proniknout a zvukovod dráždit. Voda pak může způsobit nebo zhoršit bolestivost znečištěného zvukovodu. Někdy může voda částečně naplnit dutiny ve znečištěném zvukovodu a při pohybu hlavou způsobovat různé zvuky a nepříjemné pocity (jako kdyby byl v uchu hmyz).

Obzvláště při nocování ve volné přírodě může mírný déšť nebo jen ranní rosa způsobit ve znečištěném zvukovodu bolesti, zvuky nebo jiné potíže. To vysvětluje vznik historek o přítomnosti hmyzu ve zvukovodu. Ne náhodou se škvor v mnoha krajích přezdívá „ušák“ nebo „uchavec“. Ve skutečnosti jakýkoli hmyz vleze do ucha pouze omylem a velmi neochotně. {class="example"}

Voda do zvukovodu nesmí jedině v případě onemocnění zvukovodu nebo bubínku (například po proděravění ušního bubínku). Častým problémem uší je svědění způsobené plísní.

## Svědění uší a jejich nevhodné ošetřování {id="svedeni\_usi\_a\_jejich\_nevhodne_osetrovani"}

n/a {class="description"}

Svědění zevního zvukovodu s ušním mazem nesouvisí. Bývá způsobeno [plísňovým onemocněním][4]. Vhodný lék doporučí [ušní nebo kožní lékař][1].

Je krajně nevhodné, používat k čištění uší (nebo k poškrábání) tvrdé předměty jako např. špejle, zápalka nebo dokonce drát. Při manipulaci nevhodným předmětem v zevním zvukovodu dochází k povrchovým oděrkám, které se mohou stát [vstupní branou infekce][5]. Tím může vzniknout [zánět zvukovodu][6]. Při neopatrném pohybu může dokonce dojít k nebezpečnému poranění ušního bubínku.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Co je zevní zvukovod?
  2. K čemu slouží ušní maz?
  3. Jaké potíže může způsobovat cerumen?
  4. Kdy se může a kdy se nesmí dostat voda do ucha?
  5. Proč je nevhodné užívat k čištění uší tvrdé předměty?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: nalehavost_lekarskeho_vysetreni
 [2]: funkcni_poruchy_traveni
 [3]: lymfaticke_uzliny
 [4]: plisne_kuze
 [5]: mikroorganizmy
 [6]: zanet