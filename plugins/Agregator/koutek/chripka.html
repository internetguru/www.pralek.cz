<?xml version="1.0" encoding="utf-8"?>
<body data-og-type="article" data-og-image="/files/preview/koutek/chripka/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="chripka" short="Chřipka" ctime="2008-07-20" mtime="2008-07-20">Chřipka: virové onemocnění</h>
  <desc kw="bolest, imunita, mikroorganizmy, nemoc, neúrazové, prevence, teplota, zánět, zdravý životní styl">Chřipka je závažné přenosné virové onemocnění. Konkrétní lék proti chřipce neexistuje; je možné se preventivně nechat očkovat proti konkrétnímu viru chřipky. Ten však velmi rychle mutuje, a už za několik měsíců nemusí mít očkování efekt.</desc>
  <p>Viry jsou vedle <a href="mikroorganizmy">bakterií</a> další možnou příčinou přenosných onemocnění. Jsou mnohem menší než bakterie, nejsou viditelní světelným mikroskopem (elektronovým ano). Napadají lidské buňky. Některé viry mají nejraději svalové a vazivové, jiné jaterní buňky, jiné viry napadají nejraději nervové buňky. Po napadení hostitelské buňky dokážou viry zasáhnout do její genetické informace a přinutit ji, aby pracovala pro viry podle jejich přání. V buňce se viry množí a postupně napadají celý organizmus.</p>
  <section>
    <h id="sireni_chripky">Šíření chřipky</h>
    <desc>n/a</desc>
    <p>Známé a obávané <strong>viry chřipky se šíří mezi lidmi</strong> nejčastěji <a href="ryma_a_smrkani">kapénkovou infekcí</a>. Hlavně kašlem a kýcháním jsou v lidských společenstvích viry chřipky přenášeny z člověka na člověka. Po napadení člověka se v lidských buňkách pomnoží a způsobí příznaky chřipky. Chřipka je závažné horečnaté onemocnění postihující celý organizmus. Je třeba ji odlišit od běžné <a href="teplota">nemoci z prochlazení</a>.</p>
    <p>Postupně se takto virus chřipky rozšiřuje do sousední vesnice, města, státu – časem tak virus oběhne celou Zemi. V průběhu šíření však postupně mění svou identitu a na původní místo se virus vrací v tak změněné formě, že ho <a href="imunita">imunitní systém</a> nedokáže rozeznat a navzdory imunitě vůči v minulosti prodělané chřipce může organizmus chřipkou znovu onemocnět.</p>
    <h id="komplikace_a_lecba_chripky">Komplikace a léčba chřipky</h>
    <desc>n/a</desc>
    <p>Chřipkou onemocní nejspíš člověk oslabený věkem nebo jinou chorobou, unavený, vyčerpaný, netrénovaný, trpící nedostatkem vitamínů, mající nízkou imunitu. Čím je pacient slabší, tím závažnější u něj bude průběh onemocnění. Pro člověka, který je sešlý věkem a mnohými chorobami může být chřipka osudná.</p>
    <p>Chřipkové epidemie mají různá jména, podle míst kde byl ten který virus izolován. Proti konkrétnímu viru chřipky je možné se nechat preventivně očkovat. Dávka oslabeného viru je očkovanému člověku aplikována, jeho tělo virus zmapuje a vytvoří si příslušné protilátky. <strong>Očkovací látka je funkční, dokud virus nezmutuje</strong>. To trvá různě dlouho, většinou několik měsíců.</p>
    <p><strong>Spolehlivý lék proti chřipce neexistuje.</strong> Jsou léky podpůrné, kterými je možno blahodárně ovlivnit příznaky chřipky; <a href="leky_proti_bolesti">léky proti vysoké horečce a proti bolestem</a> a <a href="kasel_a_typy_kasle">léky proti kašli</a>. Zásadní léčbou je ale klid na lůžku, <a href="vodni_rezim">dostatek tekutin (čaj a střídavě minerálky)</a>, pocení, <a href="teplota">udržování teploty kolem 38 °C</a>, vitamíny podle chuti – nejlépe přírodní. Pacienta <a href="funkcni_poruchy_traveni">není třeba nutit do jídla</a>, dokud mu není dobře. <strong>Pacienta je však nutno neustále nutit do pití.</strong></p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Jakým způsobem se šíří chřipka?</li>
      <li>Proč může člověk opakovaně onemocnět chřipkou přestože má imunitní systém v pořádku?</li>
      <li>Za jakých podmínek může být onemocnění chřipkou osudné?</li>
      <li>Jak léčit rozvinutou chřipku?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
