<?xml version="1.0" encoding="utf-8"?>
<body class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="cukrovka" short="Cukrovka" ctime="2008-03-26" mtime="2008-03-26">Cukrovka: jak žít s cukrovkou</h>
  <desc kw="břicho, cévy, látková výměna, mozek-nervy, orgány, poruchy vědomí, první pomoc, strava-zažívání">Ukázněný diabetik se nemusí během života setkat se žádnými komplikacemi cukrovky. Dlouhodobé komplikace jsou způsobené nedodržováním doporučených zásad.</desc>
  <p><strong>Hladina cukru v krvi (glykémie) zdravého člověka málo kolísá</strong> bez ohledu na složení stravy (poměr cukry/tuky/bílkoviny). Potrava se v zažívacím traktu rozloží a ve střevě vstřebá, krví je vedena do jater. Játra jsou chemická továrna, dokáží vzájemně <a href="stravovaci_navyky">přetvářet cukry, tuky a bílkoviny podle potřeby organizmu</a>. Jestli ve stravě žádný cukr není, játra ho rychle tvoří, když je cukru ve stravě nadbytek, játra ho rozkládají.</p>
  <p>Určitá glykémie je nezbytná jako energetická nabídka (potrava) pro buňky. Pro umožnění přechodu cukru do buňky je nezbytný inzulín (hormon vytvářený slinivkou břišní). <strong>Bez inzulínu cukr z krve do buňky nemůže proniknout.</strong></p>
  <p>Pokles hladiny cukru v krvi pod určitou hodnotu vyvolá pocit hladu. Trvá-li stav déle (člověk se nenasytí), <strong>játra začnou cukr vyrábět z jiných zdrojů</strong> tak, aby byla hladina cukru víceméně stálá.</p>
  <section>
    <h id="nepoznana_nebo_nelecena_cukrovka_dlouhodobe_nici_organizmus">Nepoznaná nebo neléčená cukrovka dlouhodobě ničí organizmus</h>
    <desc>n/a</desc>
    <p>Člověk nemocný cukrovkou (diabetik) trpí nedostatkem inzulínu (nebo jeho zhoršenou kvalitou) a buňky nedokáží cukr z krve získat. Nejcitlivější na nedostatek energie jsou buňky mozkové a na jejich podnět <strong>organizmus reaguje zvyšováním množství cukru v krvi</strong>.</p>
    <p>V případě sladkého jídla se glykémie ještě zvyšuje (i na několikanásobek normální hodnoty). Projevem tohoto stádia cukrovky může být zatím jen občasná slabost a žízeň. Pacient o své nemoci bohužel nemusí vůbec vědět a tehdy již vznikají komplikace cukrovky.</p>
    <p>Neléčená cukrovka čili vysoká glykémie ničí mnohé orgány:</p>
    <ul>
      <li>cévy až s následkem amputace <a href="srdecni_infarkt">z nedostatečného prokrvení</a> končetin z důvodu kornatění cév <em>(ateroskleróza)</em>,</li>
      <li>zrak až s následkem oslepnutí,</li>
      <li><a href="mocove_kameny">ledviny</a> až po jejich selhání,</li>
      <li>nervy s poruchou až vymizením čití a další.</li>
    </ul>
    <p class="important"><strong>Po cukrovce je vhodné preventivně pátrat</strong>; zvlášť v případě výskytu cukrovky v rodině. Praktický lékař dokáže cukrovku velmi snadno prokázat a pacienta předat specialistovi (diabetologovi). Diabetolog provede určitá vyšetření a určí typ a závažnost onemocnění a určí způsob léčení.</p>
    <h id="typy_cukrovky_podle_zavaznosti_onemocneni">Typy cukrovky podle závažnosti onemocnění</h>
    <desc>n/a</desc>
    <ul>
      <li>Nejlehčí formu cukrovky <strong>lze léčit pouze dietou</strong>; postačí omezit nabídku cukrů ve stravě. Na zpracování kaloricky i složením vyvážené stravy postačí vlastní inzulín. V případě nadbytku cukru ve stravě nedokáže slinivka uvolnit dostatek insulinu na jeho zpracování. Následkem je dočasná vysoká hladina cukru v krvi (hyperglykémie).</li>
      <li>Při závažnější formě je třeba kromě dodržování diety podávat <strong>určité léky podporující tvorbu vlastního inzulínu</strong> ve slinivce břišní (formou tablet, množství je dáno závažností choroby).</li>
      <li>Nejzávažnější forma cukrovky vyžaduje kromě diety také <strong>injekční podávání cizího inzulínu</strong> (vlastní se prakticky netvoří). Inzulínu je mnoho druhů s různou délkou působení, různé jsou možnosti aplikace (inzulínové pumpy).</li>
    </ul>
    <h id="kratkodobe_komplikace_cukrovky_a_jejich_reseni">Krátkodobé komplikace cukrovky a jejich řešení</h>
    <desc>n/a</desc>
    <ul>
      <li>Jestliže dávku inzulínu nenásleduje patřičný příjem potravy, dojde spotřebováním cukru z krve k nadměrnému poklesu jeho hladiny – <strong>hypoglykémie</strong>.</li>
      <li>Jestli si diabetik nepodá inzulín a nasytí se sladkým jídlem, hladina cukru v jeho krvi se může mnohonásobně zvýšit – <strong>hyperglykémie</strong>.</li>
    </ul>
    <p>V obou případech může následovat pocení, nevolnost až s následným <a href="mdloba_neboli_kolaps">bezvědomím</a>. Zachránce nepozná, zda se jedná o příliš vysokou či nízkou hladinu cukru. Hrozícímu <strong>kolapsu lze předejít podáním sladkého nápoje</strong>. V případě hyperglykémie podaný cukr nepomůže ale neublíží a v případě mnohem častější hypoglykémie podaný cukr zachríní život.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Za jakých podmínek vznikají komplikace cukrovky?</li>
      <li>Co je glykémie?</li>
      <li>Co je inzulín a k čemu slouží?</li>
      <li>Je kolísání glykémie vyšší u diabetika než u zdravého člověka?</li>
      <li>Které orgány jsou nejvíce ničeny vysokou glykémií?</li>
      <li>Jaké jsou 3 možnosti léčení cukrovky?</li>
      <li>Jak pomoci diabetikovi, který je zmatený, potí se, není mu dobře?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
