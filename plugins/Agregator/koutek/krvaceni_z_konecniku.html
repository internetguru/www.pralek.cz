<?xml version="1.0" encoding="utf-8"?>
<body class="linklist" xml:lang="cs" ns="pralek.internetguru.cz">
  <h id="krvaceni_z_konecniku"  author="Jaroslav Pavelka" authorid="jaroslav_pavelka" link="krvaceni_z_konecniku" short="Krvácení z konečníku" ctime="2007-11-23" mtime="2015-08-04">Krvácení z konečníku: hemoroidy nebo nádor</h>
  <desc kw="konečník, krev ve stolici, kolonoskopie, hemoroidy, melaena, boulička, bolest">Krvácení z konečníku mívá různé příčiny. Nejčastěji se jedná o hemoroidy. Včasné odhalení příčiny vždy zvyšuje šanci na uzdravení, i když se jedná o nádor. Zatímco u hemoroidů je operace jednou z mnoha možností léčby, v případě nádoru bývá operace nezbytná.</desc>
  <p>Konečník je uzavřen svalem – kruhovým svěračem. Úplné uzavření konečníku zajišťuje žíla, která ucpává netěsnost sevřeného svěrače. Tuto funkci může dobře plnit pouze zdravá žíla.</p>
  <section>
    <h id="projevy">Hemoroidy, jejich příčiny a projevy</h>
    <desc>Hemoroidy jsou onemocnění žil umožňujících úplné uzavření konečníku. Vznikají podrážděním konečníku a projevují se různě podle stádia zánětu.</desc>
    <p>Hemoroid <em>(hovorově hemeroid, česky zlatá žíla)</em> je boulička těsně sousedící s konečníkem. Vzniká podrážděním, <a href="zanet">zanícením</a> a následným <a href="krecove_zily">roztažením žíly</a> uvnitř konečníku. Taková žíla nemůže dostatečně plnit svou funkci utěsnění konečníku.</p>
    <p class="example">Nemocný konečník může svědit, bolet, pálit, krvácet či způsobovat obtěžující trvalou vlhkost. Jednotlivé příznaky mohou přecházet jeden ve druhý, na určitou dobu mohou zcela ustoupit a opět se vrátit.</p>
    <p>Uvedené potíže včetně krvácení mohou vzniknout podrážděním konečníku (v kombinaci s vrozenou discpozicí). Příčinou podráždění bývá tuhá nepravidelná stolice, nutnost tlačení na stolici, dráždivá kořeněná strava, přebývání v mokrých plavkách nebo prochladnutí sezením na studeném.</p>
    <h id="lecba">Rozpoznání a léčba hemoroidů</h>
    <desc>Hemoroidy se navzdory obtěžujícím projevům začínají řešit bohužel teprve v souvislosti s krvácením. Pokud pacient odstraní příčiny vzniku hemoroidů, potíže pominou.</desc>
    <p>Krvácení z hemoroidu se typicky ukáže v souvislosti s hygienou po stolici – stopami červené krve (bez hlenu) na toaletním papíru. Tehdy pacient nejčastěji vyhledává lékaře, který tuto nezávažnou diagnózu potvrdí. <strong>Vyšetření konečníku (v případě potřeby i střeva) je nebolestivé a provádí se ambulantně.</strong></p>
    <p>Po stanovení diagnózy lékař navrhne nejvhodnější způsob léčení. Operační řešení hemoroidů může být pouze dočasné. K dlouhodobě úspěšné léčbě hemoroidů vede:<ul>
      <li>odstranění příčin jejich vzniku,</li>
      <li>pravidelná <a href="stravovaci_navyky">nedráždivá zbytková strava</a> (strava obsahující nestravitelné složky; např. celozrnné pečivo, zelenina, luštěniny),</li>
      <li>hojivé nebo protizánětlivé koupele,</li>
      <li><a href="lekove_formy">čípky a masti k místnímu použití</a>,</li>
      <li>protizánětlivé léky k celkovému použití.</li>
    </ul></p>
    <p class="important">Mnohem závažnější onemocnění projevující se krvácením do stolice je <a href="komplikace_vredu">nádor či žaludeční vřed</a>. Od hemoroidů se liší zejména způsobem krvácení a barvou krve.</p>
    <h id="krvaceni">Krvácení do stolice</h>
    <desc>Přítomnost hlenu a krve ve stolici může svědčit pro nádorové onemocnění střeva. V případě masivního krvácení do stolice potřebuje pacient okamžitou lékařskou pomoc.</desc>
    <p>Přítomnost hlenu a červené krve ve stolici je známkou <a href="rakovina_tlusteho_streva_a_konecniku">nádoru střeva nebo konečníku</a>. Takové krvácení může trvat týdny až měsíce. Pokud však nádor poruší tepnu, může dojít k masivnímu krvácení do stolice. Místo stolice se objeví velké množství jasně červené (tepenné) krve a <strong>pacient je bezprostředně ohrožen na životě</strong>.</p>
    <p><a href="komplikace_vredu">Žaludeční vřed</a> či nádor žaludku se může projevit masivním krvácením do stolice. Krev prochází celým zažívacím traktem a proto je v konečníku <strong>dehtovitě černá stolice</strong> <em>(černá krev neboli melaena)</em>. Pacient je opocený, bledý, slabý a omdlévá poklesem krevního tlaku. Ač nemívá žádné bolesti, <strong>je ohrožen na životě</strong> a potřebuje <a href="rychla_lekarska_pomoc">okamžitou lékařskou pomoc</a>.</p>
    <h id="otazky">Článek odpovídá na následující otázky</h>
    <desc><em var="inputvar-otazky_desc">n/a</em></desc>
    <ol class="otazky">
      <li>Jaké jsou možnosti léčení hemoroidů?</li>
      <li>Co je bolestivý hemoroid (boulička)?</li>
      <li>Co zhorší potíže s hemoroidy?</li>
      <li>Jak lze odlišit hemoroidy od rakoviny konečníku?</li>
    </ol>
  </section>
</body>
