
{class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav\_pavelka" id="odhaleni\_rakoviny" short="Odhalení rakoviny" ctime="2015-03-31" mtime="2015-03-31"}

# Včasné odhalení rakoviny tlustého střeva a konečníku

{kw="rakovina, tlusté střevo, konečník, krvácení, stolice, iTOKS, OK, kolonoskopie"}

Opakované vyšetřování stolice na krvácení může odhalit zhoubný nádor střeva a konečníku již v počátečním stádiu, kdy je nádor ještě vyléčitelný. Vyšetření je potřeba doporučit každému člověku od padesáti let, a to i jako laik (čtenář tohoto článku).

Zhoubný [nádor tlustého střeva a konečníku][1] se nejčastěji vyskytuje u lidí starších 50 let. Projevy onemocnění jsou zprvu nenápadné. Proto by měl každý člověk v tomto věku podstoupit preventivní vyšetření na skryté (okultní) krvácení. V případě včasného odhalení nádoru extrémně stoupá šance na přežití. Léčení je v takovém případě rychlé a snadné a může vést k úplnému uzdravení.

{id="neviditelne\_krvaceni\_do_stolice"}

## Neviditelné krvácení do stolice

n/a

Samotné vyšetření je jednoduché a bezbolestné. Nazývá se _imunologický test okultního krvácení do stolice (iTOKS)_ a obnáší pouze odběr vzorku stolice a jeho následné vyšetření. Vyšetření odhalí nebo vyloučí okem neviditelné stopy krve ve stolici.

Příměs krve ve stolici poukazuje na onemocnění střeva nebo konečníku a je důvodem k pátrání po příčině krvácení. Normálně se totiž krev ve stolici zdravého člověka vůbec nevyskytuje.

{id="prubeh\_a\_varianty_vyhodnoceni"}

## Průběh a varianty vyhodnocení

n/a

Odběr vzorku stolice se provádí vždy svépomocí v soukromí doma. Vzorek může vyhodnotit praktický lékař nebo pacient sám.

Vlastní odběr je velmi jednoduchý a dobře ho ilustruje přikládaný návod. Po stolici se ze záchodové mísy zvláštní odběrovou tyčinkou odebere v klidu v soukromí domova drobný vzorek stolice k vyšetření.

Vyhodnocení lékařem
:   Doma odebraný malý vzorek stolice se uloží do obdržené zkumavky. Praktický lékař následně vzorek vyhodnotí.
:   **Osoba starší 50 let má nárok na bezplatné vyšetření** jednou ročně, osoba starší 55 let jednou za dva roky.

Vyhodnocení svépomocí
:   Některé iTOKS je možné **zakoupit v lékárnách** v různých cenových relacích. Výsledek vyšetření je potom známý během několika minut.
:   Provedení takového testu je rychlé a komfortní, neboť probíhá kompletně v soukromí domova.

{id="urceni_diagnozy"}

## Určení diagnózy

n/a

**Přítomnost krve ve stolici nemusí souviset s rakovinou.** Nejedná se o test prokazující rakovinu, ale obecně nemoc, která se projevuje krvácením do stolice.

Je-li test pozitivní, nezbývá než se objednat na [kolonoskopii][1], která teprve určí skutečnou diagnózu. Může se jednat o obávaný zhoubný nádor, ale i o jiné onemocnění, třeba jen banální, které se projevilo krvácením do stolice.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Proč je dobré aktivně preventivně pátrat po nádoru střeva v době, kdy se ještě nijak viditelně neprojevuje?
  2. Co je okultní krvácení do stolice?
  3. Proč mají osoby starší 50 let jedno bezplatné vyšetření okultního krvácení do stolice ročně?
  4. Co následuje v případě pozitivního výsledku testu na okultní krvácení?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: rakovina_tlusteho_streva_a_konecniku
.
