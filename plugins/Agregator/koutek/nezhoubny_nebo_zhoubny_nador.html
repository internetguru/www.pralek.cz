<?xml version="1.0" encoding="utf-8"?>
<body class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="nezhoubny_nebo_zhoubny_nador" short="Nezhoubný nebo zhoubný nádor" ctime="2010-05-23" mtime="2010-05-23">Nezhoubný nebo zhoubný nádor: obecné srovnání</h>
  <desc kw="bolest, břicho, cévy, krvácení, nádory, nezhoubné, orgány, zhoubné">Nezhoubný nádor není nebezpečný a lze jej snadno odstranit. Včasně odhalená a léčená rakovina (zhoubný nádor) je rovněž léčitelná. Když však není včas odhalena, pacienta zahubí.</desc>
  <section>
    <h id="nezhoubny_nador">Nezhoubný nádor</h>
    <desc>n/a</desc>
    <ul>
      <li>je společenství buněk, které mají <em>poněkud</em> změněné chování oproti původní tkáni, ze které vyšly;</li>
      <li><strong>je ohraničen</strong> vůči svému okolí (nikdy neprorůstá do okolních struktur);</li>
      <li>sám <a href="rakovina_prsu">nijak nebolí</a>;</li>
      <li>roste velmi pomalu (roky);<ul>
        <li>Buňky nádoru se množí, rostou a odumírají téměř stejně rychle jako okolní buňky.</li></ul></li>
      <li>nikterak <strong>nevysiluje svého nositele</strong>;</li>
      <li>může se projevovat jako změna původního tvaru (deformuje) a tím může hyzdit;</li>
      <li>může tlačit na okolní tkáně a tím působit potíže;<ul>
        <li>Tlačí-li nádor na nerv, může tím působit bolest (podobně jako <a href="karpalni_syndrom">karpální syndrom</a>).</li>
        <li>Utlačuje-li nádor životně důležitý orgán, může tím pacienta ohrozit na životě.</li></ul></li>
      <li>nikdy netvoří druhotná ložiska, kde by začal růst <em>(metastázy)</em>;</li>
      <li>sám svého nositele nezahubí;<ul>
        <li>Může se však za určitých podmínek proměnit ve zhoubný nádor.</li></ul></li>
      <li>lze většinou poměrně snadno chirurgicky odstranit.</li>
    </ul>
    <h id="zhoubny_nador-rakovina">Zhoubný nádor – rakovina</h>
    <desc>n/a</desc>
    <ul>
      <li>je společenství buněk, které mají <em>zásadně změněné chování</em> oproti původní tkáni, ze které vyšly;</li>
      <li>nebývá ohraničen vůči svému okolí a často brzy prorůstá do okolních struktur;</li>
      <li>sám nijak nebolí;</li>
      <li>roste velmi rychle (týdny);<ul>
        <li>Buňky zhoubného nádoru se množí tak překotně, že neplní žádnou jinou funkci než vlastní množení.</li></ul></li>
      <li><strong>vysiluje svého nositele</strong>, který chátrá a hubne;<ul>
        <li>Zhoubný nádor má velmi vysokou energetickou spotřebu. Proto člověk postižený rakovinou často v počátku onemocnění <a href="obezita_a_energie">hubne jakoby bez příčiny</a>.</li></ul></li>
      <li>se většinou nestihne projevit změnou tvaru (deformitou);<ul>
        <li>Dříve začnou dominovat ostatní dravé vlastnosti zhoubného nádoru.</li></ul></li>
      <li><strong>prorůstá do okolních tkání a orgánů</strong> a tím může rušit jejich funkce;<ul>
        <li>Změněná funkce okolních tkání <strong>může působit krutou bolest</strong>.</li></ul></li>
      <li>často <strong>tvoří druhotná ložiska</strong> jinde v těle <em>(metastázy)</em>, kde roste stejně agresivně;</li>
      <li>brzy zahubí svého nositele, pokud není léčen;</li>
      <li>bývá složitější operačně odstranit.</li>
    </ul>
    <p class="example">Byla prokázána souvislost mezi zhoubným nádorem a výskytem určitého konkrétního viru. Například očkování proti rakovině děložního čípku je ve skutečnosti očkováním proti viru, který se spolupodílí na vzniku rakoviny děložního čípku a je přenosný pohlavní cestou.</p>
    <p class="example">Mnohé zhoubné nádory se vyskytují pouze v určitých oblastech. Například Japonka v Japonsku nikdy neonemocní rakovinou prsu. Odstěhuje-li se však do USA, její dcera narozená v Americe rakovinou prsu onemocní se stejnou pravděpodobností, jako jiná Američanka. Příčina není známá.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím se liší nezhoubný nádor od rakoviny?</li>
      <li>Za jakých okolností bolí zhoubný nádor?</li>
      <li>Za jakých okolností bolí nezhoubný nádor?</li>
      <li>Co to je metastáza?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
