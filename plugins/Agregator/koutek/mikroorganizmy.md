
{class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="mikroorganizmy" short="Mikroorganizmy" ctime="2008-06-16" mtime="2008-06-16"}

# Mikroorganizmus jako pomocník nebo nepřítel člověka

{kw="mikroorganizmy, bakteriální flóra, bakteriální kmen, antibiotika, bakterie, mikroorganizmy, choroboplodné zárodky"}

Dostanou-li se jinak prospěšné bakterie do míst, kam nepatří, mohou způsobit nemoc. Jsou-li správné bakteriální kmeny na správném místě, pak vzniká oboustranně prospěšná spolupráce a tělo funguje jak má. Přirozená bakteriální flóra bývá vždy narušena užíváním antibiotik.

Bakterie jsou drobní jednobuněční živočichové, viditelní v mikroskopu (mikroorganizmy). Obývají celou naší planetu od počátku života. Dokáží se přizpůsobit jakýmkoli i těm nejbizarnějším podmínkám. Zde pak žijí, množí se a umírají jako všichni ostatní tvorové na Zemi.

Některým bakteriím vyhovuje chlad pod ledovou krou, jiné druhy žijí v přírodním vřídle horké vody. Žijí dokonce i v místech jedovatých horkých sirných výronů v obrovském tlaku a teplotě v mořských hlubinách. Různé druhy specifických **bakterií osídlily i lidské tělo**.

{id="nechoroboplodne_bakterie"}

## Nechoroboplodné bakterie

n/a

Skupina bakterií stejného druhu obývající určitou oblast (např. na lidském těle nebo v živém jogurtu) se nazývá **bakteriální kmen**. Svou činností tyto bakteriální kmeny podmiňují správnou funkci mnoha lidských orgánů.

Různé kmeny bakterií žijí v celém zažívacím ústrojí, v tělních dutinách i na kůži. Jsou to **pro život člověka nepostradatelné bakteriální kmeny**. Nezpůsobují choroby (tzv. nechoroboplodné bakterie). Naopak, jejich oslabení nebo vymizení způsobí potíže.

{class="example"}

Např. při vytržení zubu se běžné bakterie z dutiny ústní dostávají do krevního oběhu. Za normálních podmínek jsou brzy zlikvidovány. Někdy však mohou zaplavit celý organizmus a způsobit zánětlivé onemocnění, které je třeba léčit antibiotiky, třebaže původcem je mikrob, který není vůbec nijak nebezpečný nebo záludný.  
  
Bakterie obývající dutinu ústní zahajují složitý proces trávení, ukončují ho jiné bakterie obývající tlusté střevo a konečník. Jejich zásluhou dobře funguje trávení. Společně se stravou jíme i spoustu různých cizích všudypřítomných bakterií, se kterými se dokáží naše vlastní bakterie a prostředí zažívacího traktu snadno vypořádat.

Správnou funkci bakterií obývajících zažívací ústrojí si člověk neuvědomuje. Změna složení bakterií nebo jejich funkce se však projeví. Například po [požití zkažené potravy][1] – v takové potravě se mnohonásobně pomnožily jiné bakteriální kmeny které dočasně zaplavily celé zažívací ústrojí a jejich jedovaté produkty se vstřebávají do těla. [Horečka][2], [slabost, zvracení, nevolnost a průjmy][1] jsou doprovodnými příznaky takové otravy.

Jindy stačí změna prostředí doprovázená zvýšeným množstvím pro nás cizích druhů bakterií. Nejznámějším příkladem jsou průjmy při dovolené v tropech.

{class="example"}

Jiné bakterie žijí ve vagíně a zde jsou příčinou právě tohoto prostředí, které je pro partnera zajímavé a vzrušující, citlivé a šetrné pro spermie a pro majitelku příjemné a neobtěžující.  
  
Zdravé bakteriální osídlení vagíny může být narušeno sníženou hygienou, či naopak nevhodnou nadměrnou hygienou, sexuální promiskuitou a nevhodnými sexuálními praktikami. Následně se většinou přidá osídlení kvasinkami nebo plísněmi s velmi nepříjemnými projevy (svědění, pálení až bolest, výtok, nepříjemný zápach).  
  
Taková situace nastane například tehdy, dostanou-li se bakterie z konečníku do pochvy nebo dokonce do močových cest. Vzniklá infekce se musí často léčit antibiotiky.

{id="choroboplodne_bakterie"}

## Choroboplodné bakterie

n/a

Obrovské množství bakteriálních kmenů (jsou popsány a pojmenovány – viz učebnice mikrobiologie) může zapříčinit různé nakažlivé nebo [zánětlivé choroby][3] = choroboplodné zárodky.

Cizí [choroboplodné bakterie, které člověka napadly][2] mohou přežívat v určitém místě lidského těla (např. v mandlích při angíně), nebo se mohou vyplavit do celého těla a **způsobit celkové příznaky závažného [zánětlivého onemocnění][4]**. Pak je nasazení antibiotik nevyhnutelné.

  1. Některé **konkrétní bakterie** se složitými latinskými názvy **způsobují konkrétní chorobu**, např. tuberkulózu, boreliozu nebo pohlavní choroby.
  2. Jiné **bakterie způsobují různá zánětlivá onemocnění** s různě vyvinutými celkovými příznaky. Například angína nebo zápal plic mohou být způsobeny různými druhy bakterií opět latinsky pojmenovanými.
  3. Jiná **konkrétní bakterie může způsobit různá horečnatá onemocnění**. Například pro choroby jako je spála, spálová angína nebo růže je společným původcem bakterie jménem streptokok.

Taková onemocnění se léčí [antibiotiky][5].

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Kde všude žijí bakterie?
  2. Co znamená termín bakteriální kmen?
  3. Za jakých podmínek nechoroboplodné bakterie mohou způsobit chorobu?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: funkcni_poruchy_traveni
 [2]: teplota
 [3]: bolest_v_krku_angina
 [4]: zanet
 [5]: antibiotika

