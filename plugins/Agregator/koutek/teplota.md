
{class="docinfo linklist" xml:lang="cs" ns="https://www.pralek.cz"}

# Normální tělesná teplota, podchlazení, horečka {author="Jaroslav Pavelka" authorid="jaroslav_pavelka" id="teplota" short="Tělesná teplota" ctime="2008-10-02" mtime="2008-10-02"}

Tělesná teplota se mění podle fyzické aktivity organizmu. Stoupá nebo klesá vlivem zevního prostředí a stoupá při některých onemocněních. {class="description" kw="tělesná teplota, podchlazení, nemoc z prochlazení, třes, přehřátí, tekutiny, pocení, dostatek tekutin, ochlazení, horečnaté onemocnění, meningokoková infekce, horečka, teplota"}

Hodnotu tělesné teploty řídí zvláštní centrum uložené v mozku. U zdravého člověka bývá tělesná teplota na čele 36–37 °C, v podpaží 35–37 °C, v konečníku 36–38 °C.

## Nebezpečné podchlazení {id="nebezpecne_podchlazeni"}

n/a {class="description"}

Pokles teploty o více než 1 °C může ohrozit zdraví (nemoc z prochlazení). **Organizmus se brání třesem** a nutí nás do zvýšení tělesné aktivity. Pokles na ještě nižší hodnoty může ohrozit život (podchlazení organizmu při spánku, nejčastěji po požití alkoholu – spící opilý člověk si nemusí uvědomovat chlad) [zpomalením a následně zástavou srdce][1].

## Přehřátí organizmu {id="prehrati_organizmu"}

n/a {class="description"}

Vzestup tělesné teploty následuje po fyzické aktivitě (při práci vzniká odpadní teplo, které musí organismus vyzářit do okolního prostředí). Při práci v horku nebo při nadměrném oblečení se musí odpařováním tekutiny (pocením) člověk zbavovat nadměrného tepla, aby nedošlo k přehřátí organizmu.

Podmínkou pro správně fungující termoregulaci je [dostatek tekutin][2]. {class="important"}

Pobyt v horku, na slunci, nemožnost ochlazení organismu koupelí ve chladné vodě a nedostatek tekutin jistě povede k úpalu. Projeví se [nevolností až zvracením][3], [bolestí a točením hlavy][4], celkovou slabostí. Takto přehřátý člověk potřebuje pobyt v chladné tmavé místnosti, chladné nápoje, chladnou sprchu, klid.

Na přehřátí jsou **náchylnější malé děti a staří lidé**. Hůře si totiž uvědomují pocit žízně. Dlouhá cesta na dovolenou a následný pobyt v prohřátém a prosluněném letovisku nutí sledovat množství požitých tekutin. Nestačí jen voda. Je nutné [vodu kombinovat s ostatními nápoji][2] nejen sladkými a ovocnými, ale i slanými (polévky, minerálky).

## Horečka a horečnatá onemocnění {id="horecka\_a\_horecnata_onemocneni"}

n/a {class="description"}

Většina běžných dětských nemocí a [zánětlivých chorob dospělých][5] je provázena vzestupem tělesné teploty (horečnatá onemocnění). Začátky těchto nemocí bývají podobné – bolest hlavy, nechutenství, žaludeční nevolnost, celková slabost a zvýšená teplota.

Tady je však zvýšená teplota obranou organizmu [proti mikroorganizmům][6] (bakteriím nebo virům) a **není vhodné teplotu hned snižovat**. První 2 až 3 dny bývají známky onemocnění obecné, teprve pak se projeví známky té které choroby.

## Vývoj horečnatého onemocnění {id="vyvoj\_horecnateho\_onemocneni"}

n/a {class="description"}

Na počátku horečnatého onemocnění nemusí být vůbec zřejmé, zda půjde pouze o nekomplikovanou nemoc z prochlazení, nebo zda se jedná o počátek závažného (až smrtelného) onemocnění. Je vhodné, aby nemocný odpočíval, polehával, pil čaj s citronem. Vypotit se udělá nemocnému dobře. Teplotu v podpaží je vhodné udržovat do 38,5 °C pomocí zábalů nebo pomocí [léků proti teplotě][7]. V tomto případě **teplota je jednou ze součástí boje** proti choroboplodným zárodkům.

Další vývoj příznaků onemocnění teprve ukáže o jakou mikrobiální nebo virovou nemoc se jedná. Jednotlivé příklady:

  * postupná úleva a rychlý ústup potíží – lehká [nemoc z prochlazení][8],
  * bolesti nad a pod očima a potíže při smrkání svědčí pro [zánět obličejových dutin][9],
  * nastupující bolest ucha svědčí pro zánět středouší nebo zubů,
  * [bolest v krku a potíže při polykání ukazují na angínu][8],
  * bolest na průduškách a [kašel svědčí pro zánět průdušek][10],
  * nemožnost plného nádechu, zchvácenost a další zhoršování celkového stavu může ukazovat na zánět plic,
  * bolesti v bedrech, časté nebo obtížné močení nebo pálení při močení jsou [příznaky infekce močových cest][11],
  * bolesti břicha, [průjmy a zvracení][3] mohu ale nemusí být známkou infekce v zažívacím traktu; může se ale také jednat o náhlou příhodu břišní,
  * bolest hlavy, zchvácenost, nemožnost hlavu předklonit – zánět mozkových obalů (mozkových plen nebo laicky mozkových blan) nebo mozku (např. [klíšťový zánět mozku][12]),
  * bolesti v krku, kloubů, svalů, hlavy, dráždivý kašel, zchvácenost může [ukazovat na chřipku][13],
  * u běžných dětských nemocí se nejčastěji až podle vyrážky určí správná diagnóza,
  * při velmi vysoké teplotě mohou u dítěte vzniknout křeče z teploty (febrilní křeče) s poruchou dýchání,
  * prudký dramatický rychle nastupující stav se zchváceností a vysokou teplotou a skvrnami na kůži se známkami prokrvácení může svědčit pro meningokokovou infekci.

## Meningokoková infekce {id="meningokokova_infekce"}

n/a {class="description"}

Obávaný [meningokok je mikroorganizmus][6], který se běžně vyskytuje v lidské populaci stejně jako nepřeberné množství jiných podivně pojmenovaných bakterií. Bakterie se dělí na ty, které nikdy nezpůsobí lidem onemocnění, naopak jsou nutné k normálnímu fungování lidského těla a na ty, které někdy zapříčiní chorobu.

Závažnost a průběh onemocnění jsou dány spíše připraveností člověka (imunitou a celkovým stavem) než záludností a nebezpečností bakterie. {class="important"}

Meningokokové infekci bohužel nejčastěji podlehne malé dítě v době, kdy již nemá od matky dostatek protilátek (dostává je nitroděložně placentou a poporodně mateřským mlékem) a ještě nemá vytvořeny své [vlastní protilátky][14]. Další skupinou lidí, kteří mohou podlehnout meningokokovi jsou adolescenti ve stavu vyčerpání a únavy (například po probdělé noci). Ostatní **lidé při setkání s meningokokem nemusejí vůbec onemocnět**.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Jaký člověk je nejvíce ohrožen fatálním prochlazením?
  2. Za jakých podmínek dojde k přehřátí organizmu?
  3. Proč je podmínkou správně fungující termoregulace dostatek tekutin?
  4. Jaké jsou projevy úpalu a jak proti němu bojovat?
  5. U kterých lidí dojde nejsnáze k přehřátí?
  6. Proč není vhodné hned srážet zvýšenou teplotu v začátku horečnatého onemocnění?
  7. Jak se projevuje meningokoková infekce a koho nejspíše postihne?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: resuscitace-ozivovani
 [2]: vodni_rezim
 [3]: funkcni_poruchy_traveni
 [4]: bolest_hlavy_migrena
 [5]: zanet
 [6]: mikroorganizmy
 [7]: leky_proti_bolesti
 [8]: bolest_v_krku_angina
 [9]: ryma_a_smrkani
 [10]: kasel_a_typy_kasle
 [11]: mocove_kameny
 [12]: prisate_kliste
 [13]: chripka
 [14]: imunita