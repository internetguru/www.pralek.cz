<?xml version="1.0" encoding="utf-8"?>
<body class="docinfo linklist" xml:lang="cs" ns="www.pralek.cz">
  <h author="Jaroslav Pavelka" authorid="jaroslav_pavelka" id="cert" short="Čert" ctime="2011-04-01" mtime="2011-04-01">Pohádkový čert: kterak na svět přišel</h>
  <desc kw="kožní roh, cornu cutaneum, hyperkeratosa, čertovy rohy, ocas, sakrální dermoid, kopyto, koňská noha, pes equinovarus, blekotání, zanedbaný stav, névus, vlčí lidé, hemangiom">Postava čerta vznikla pozorováním lidí s různým zdravotním postižením. Typické čertovské příznaky se totiž u lidí vyskytují dosud jako vrozené či získané vady. U jednoho člověka se může vyskytnout i více příznaků současně.</desc>
  <section>
    <h id="certovy_rohy_kozni_rohy">Čertovy rohy: kožní rohy</h>
    <desc>n/a</desc>
    <p>Kožní roh <em>(cornu cutaneum)</em> je poměrně časté <a href="znamenko-bradavice-rakovina">nádorové onemocnění kůže</a> lidí vyššího věku, kteří byli během svého života nadměrně vystavováni slunečnímu záření. Rohy se objevují převážně na čele (ale i na ramenou a hřbetech rukou). Všude tam, kde byla kůže po celý život <a href="zasady_spravneho_opalovani">nejvíce vystavena UV paprskům</a>.</p>
    <p>Čertovy rohy nejsou kostěné; je to zrohovatělá hmota nádorového původu zvaná <a href="puchyr_mozol_kuri_oko">hyperkeratosa</a>. Dorůstají velikosti několika milimetrů až centimetrů. Byly však u lidí dokumentovány i rohy přesahující délku 10 cm. Rohy nebývají symetrické a mívají nejrůznější (většinou zakroucený) tvar. Nejčastěji se u jednoho člověka vyskytne jeden roh; duplicita nebo vícečetný výskyt však není výjimkou.</p>
    <p>Čertovy rohy lze chirurgicky odstranit (vyoperovat). Prosté odlomení rohu není možné; jedná se o <a href="nezhoubny_nebo_zhoubny_nador">zhoubný nádor</a>, jehož poraněním se urychluje nový růst rohu z původního místa.</p>
    <h id="certuv_ocas_deformity_kostrcnich_obratlu">Čertův ocas: deformity kostrčních obratlů</h>
    <desc>n/a</desc>
    <p>V kostrční oblasti se může vyskytnout <a href="zanet">zánětlivé ložisko</a> zvané <a href="zanetlive_lozisko_nad_hyzdovou_ryhou">sakrální dermoid</a>. Při jeho vyprázdnění velmi často vychází z ložiska i hrst chlupů.</p>
    <p>Kostrční obratle (u člověka zakrnělý ocas) navazují na křížovou kost a bývají srostlé. Velmi často se zde vyskytují různé vrozené vady, které velmi připomínají ocas. Zakrnělý ocas často překáží při sezení nebo při ležení na tvrdé podložce a bývá nutné operační ortopedické řešení problému.</p>
    <h id="certovo_kopyto_konska_noha">Čertovo kopyto: koňská noha</h>
    <desc>n/a</desc>
    <p>Koňská noha <em>(pes equinovarus)</em> je dodnes jedna z nejčetnějších vrozených vad (deformit) pohybového ústrojí. Většinou lze deformitu úspěšně řešit ortopedickými operacemi a rehabilitací.</p>
    <p>V dřívějších dobách však nikdo neuměl takto postiženému dítěti pomoci. Dítě našlapovalo na zdeformovanou nohu, nikoli na chodidlo. Tím došlo k tvorbě <a href="puchyr_mozol_kuri_oko">rozsáhlého mozolu</a>, který další chůzí stále narůstal. Pata se na postižené noze zcela ztratila a místo styku s podložkou se přeměnilo v jeden obrovský mozol. Taková neléčená deformita je podobná více koňskému kopytu než lidské noze.</p>
    <h id="certuv_hruzny_zjev_nevus_ci_hemangiom_v_obliceji">Čertův hrůzný zjev: névus či hemangiom v obličeji</h>
    <desc>n/a</desc>
    <p>V obličeji se může vyskytnout <a href="znamenko-bradavice-rakovina">rozsáhlý névus</a>, nejčastěji pigmentový, který bývá pokryt chlupy. Takový člověk vypadá, jakoby měl obličej pokryt zvířecí srstí (vlčí lidé). Podobně může být v obličeji <a href="nezhoubne_nadory">rozsáhlý červený hemangiom</a> (laicky oheň). V takovém případě je obličej sytě červený bez chlupů.</p>
    <h id="certovo_blekotani">Čertovo blekotání</h>
    <desc>n/a</desc>
    <p>Vady řeči se vyskytují velmi často. Koktajícím lidem se někdy podaří jejich vadu obelstít např. opakováním nějakého slova či jeho části. A tak zjevně vzniklo i čertovo blekotání, neboť lidé s takovou vadou řeči působili podivně.</p>
    <p>Nutno dodat, že v dnešní době někteří řečníci považují vadu řeči za jakýsi image jako by vůbec netoužili naučit se správnou výslovnost.</p>
    <h id="socialni_postaveni_certa">Sociální postavení čerta</h>
    <desc>n/a</desc>
    <p>V dřívějších dobách byli postižení lidé díky všelijakým pověrám společností zavržení. Postižený opuštěný člověk žijící mimo lidské společenství byl zanedbaný, pravděpodobně páchnul špínou a jeho oděv byl neupravený, špinavý, chatrný a roztrhaný (podobně jako dnešní bezdomovec).</p>
    <p>Společností zavržení lidé žili vždy v osamění. Upřednostňovali život ve starém opuštěném mlýně nebo v opuštěném hradě. O takovém místě pak mohly snadno vzniknout strašidelné pověsti. Mají-li takto postižení lidé štěstí, mohou se sejít a žít ve společnosti podobně postižených lidí. Takový život je pak šťastnější; jako čerti spokojeně hrající karty ve mlýně – jak známo z pohádek :-)</p>
    <p>Osaměle žijící člověk si musel občas přinést (odcizit) z blízké vesnice nějaké potřebné věci nebo potraviny. Jestli se mu však dařilo dobře, je možné, že si k sobě do mlýna z vesnice odnesl i Káču. Těžko by s ním šla dobrovolně.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Co je příčinou vzniku kožních rohů u člověka?</li>
      <li>Z čeho se mohou objevit u člověka chlupy v oblasti kostrče?</li>
      <li>Co bylo příčinou vzniku čertova kopyta?</li>
      <li>Proč byl čert špinavý a zanedbaný?</li>
      <li>Jaké vyhledával čert obydlí?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
