
{class="docinfo linklist" xml:lang="cs" ns="https://www.pralek.cz"}

{author="Jaroslav Pavelka" authorid="jaroslav_pavelka" id="cukrovka" short="Cukrovka" ctime="2008-03-26" mtime="2008-03-26"}

# Cukrovka: jak žít s cukrovkou

{kw="cukrovka, diabetes, diabetik, glykémie, strava, inzulín, slinivka břišní, hlad, hyperglykémie, hypoglykémie, bezvědomí"}

Ukázněný diabetik se nemusí během života setkat se žádnými komplikacemi cukrovky. Dlouhodobé komplikace jsou způsobené nedodržováním doporučených zásad.

**Hladina cukru v krvi (glykémie) zdravého člověka málo kolísá** bez ohledu na složení stravy (poměr cukry/tuky/bílkoviny). Potrava se v zažívacím traktu rozloží a ve střevě vstřebá, krví je vedena do jater. Játra jsou chemická továrna, dokáží vzájemně [přetvářet cukry, tuky a bílkoviny podle potřeby organizmu][1]. Jestli ve stravě žádný cukr není, játra ho rychle tvoří, když je cukru ve stravě nadbytek, játra ho rozkládají.

Určitá glykémie je nezbytná jako energetická nabídka (potrava) pro buňky. Pro umožnění přechodu cukru do buňky je nezbytný inzulín (hormon vytvářený slinivkou břišní). **Bez inzulínu cukr z krve do buňky nemůže proniknout.**

Pokles hladiny cukru v krvi pod určitou hodnotu vyvolá pocit hladu. Trvá-li stav déle (člověk se nenasytí), **játra začnou cukr vyrábět z jiných zdrojů** tak, aby byla hladina cukru víceméně stálá.

{id="nepoznana\_nebo\_nelecena\_cukrovka\_dlouhodobe\_nici\_organizmus"}

## Nepoznaná nebo neléčená cukrovka dlouhodobě ničí organizmus

n/a

Člověk nemocný cukrovkou (diabetik) trpí nedostatkem inzulínu (nebo jeho zhoršenou kvalitou) a buňky nedokáží cukr z krve získat. Nejcitlivější na nedostatek energie jsou buňky mozkové a na jejich podnět **organizmus reaguje zvyšováním množství cukru v krvi**.

V případě sladkého jídla se glykémie ještě zvyšuje (i na několikanásobek normální hodnoty). Projevem tohoto stádia cukrovky může být zatím jen občasná slabost a žízeň. Pacient o své nemoci bohužel nemusí vůbec vědět a tehdy již vznikají komplikace cukrovky.

Neléčená cukrovka čili vysoká glykémie ničí mnohé orgány:

  * cévy až s následkem amputace [z nedostatečného prokrvení][2] končetin z důvodu kornatění cév _(ateroskleróza)_,
  * zrak až s následkem oslepnutí,
  * [ledviny][3] až po jejich selhání,
  * nervy s poruchou až vymizením čití a další.

{class="important"}

**Po cukrovce je vhodné preventivně pátrat**; zvlášť v případě výskytu cukrovky v rodině. Praktický lékař dokáže cukrovku velmi snadno prokázat a pacienta předat specialistovi (diabetologovi). Diabetolog provede určitá vyšetření a určí typ a závažnost onemocnění a určí způsob léčení.

{id="typy\_cukrovky\_podle\_zavaznosti\_onemocneni"}

## Typy cukrovky podle závažnosti onemocnění

n/a

  * Nejlehčí formu cukrovky **lze léčit pouze dietou**; postačí omezit nabídku cukrů ve stravě. Na zpracování kaloricky i složením vyvážené stravy postačí vlastní inzulín. V případě nadbytku cukru ve stravě nedokáže slinivka uvolnit dostatek insulinu na jeho zpracování. Následkem je dočasná vysoká hladina cukru v krvi (hyperglykémie).
  * Při závažnější formě je třeba kromě dodržování diety podávat **určité léky podporující tvorbu vlastního inzulínu** ve slinivce břišní (formou tablet, množství je dáno závažností choroby).
  * Nejzávažnější forma cukrovky vyžaduje kromě diety také **injekční podávání cizího inzulínu** (vlastní se prakticky netvoří). Inzulínu je mnoho druhů s různou délkou působení, různé jsou možnosti aplikace (inzulínové pumpy).

{id="kratkodobe\_komplikace\_cukrovky\_a\_jejich_reseni"}

## Krátkodobé komplikace cukrovky a jejich řešení

n/a

  * Jestliže dávku inzulínu nenásleduje patřičný příjem potravy, dojde spotřebováním cukru z krve k nadměrnému poklesu jeho hladiny – **hypoglykémie**.
  * Jestli si diabetik nepodá inzulín a nasytí se sladkým jídlem, hladina cukru v jeho krvi se může mnohonásobně zvýšit – **hyperglykémie**.

V obou případech může následovat pocení, nevolnost až s následným [bezvědomím][4]. Zachránce nepozná, zda se jedná o příliš vysokou či nízkou hladinu cukru. Hrozícímu **kolapsu lze předejít podáním sladkého nápoje**. V případě hyperglykémie podaný cukr nepomůže ale neublíží a v případě mnohem častější hypoglykémie podaný cukr zachríní život.

{id="otazky" var="inputvar-otazky_h"}

## n/a

{var="inputvar-otazky_desc"}

n/a

{class="otazky"}

  1. Za jakých podmínek vznikají komplikace cukrovky?
  2. Co je glykémie?
  3. Co je inzulín a k čemu slouží?
  4. Je kolísání glykémie vyšší u diabetika než u zdravého člověka?
  5. Které orgány jsou nejvíce ničeny vysokou glykémií?
  6. Jaké jsou 3 možnosti léčení cukrovky?
  7. Jak pomoci diabetikovi, který je zmatený, potí se, není mu dobře?

{var="inputvar-odkazy_h" id="odkazy"}

## n/a

{var="inputvar-odkazy_desc"}

n/a

{var="linklist"}

Seznam odkazů není k dispozici

 [1]: stravovaci_navyky
 [2]: srdecni_infarkt
 [3]: mocove_kameny
 [4]: mdloba_neboli_kolaps

