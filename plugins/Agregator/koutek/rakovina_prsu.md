
{class="docinfo linklist" xml:lang="cs" ns="https://www.pralek.cz"}

# Rakovina prsu {author="Jaroslav Pavelka" authorid="jaroslav\_pavelka" id="rakovina\_prsu" short="Rakovina prsu" ctime="2010-07-25" mtime="2010-07-25"}

Boulička v prsu nemusí být vždy rakovina. Včasné lékařské vyšetření je nezbytnou podmínkou vyvrácení nebo potvrzení obávané diagnózy a zároveň povede k vyřešení problému. Čas vždy pracuje pro případný nádor. {class="description" kw="rakovina, prs, boulička, samovyšetřování prsů, metastázy, ozařování, chemoterapie, lymfatické uzliny, boulička v prsu, vpáčení bradavky"}

**Rakovina prsu je nejlépe léčitelnou rakovinou vůbec.** Aby však mohla být rakovina prsu léčena a vyléčena, musí být nejprve _včas zjištěna_. Preventivní prohlídky a samovyšetřování prsů jsou již díky osvětě všeobecně známé jevy. Preventivní lékařské vyšetření v rámci každého gynekologického vyšetření a v rámci každé hospitalizace je samozřejmostí. Brožurky s poučením o samovyšetřování prsů jsou k dispozici v čekárnách lékařů i v lékárnách.

Přesto se bohužel stále vyskytují lidé, kteří raději k lékaři nejdou. I když si najdou [bouličku v prsu][1], odkládají lékařské vyšetření ze strachu, „aby se něco nepříjemného nenašlo“. Takové lidi vlastně zbytečně zahubí [strach z rakoviny prsu][2].

## Možnosti léčení rakoviny prsu {id="moznosti\_leceni\_rakoviny_prsu"}

n/a {class="description"}

Léčení rakoviny prsu spočívá nejčastěji v chirurgickém odstranění nádoru. Dle stádia onemocnění a typu nádoru musí být někdy [operace doplněna ozařováním nebo chemoterapií][3]. (Zvláště pak, je-li rakovina zjištěna v pozdějším stádiu vývoje.)

Všechny nádory nejsou stejně agresivní. Podle [stupně agresivity zhoubného nádoru][3] jsou lépe nebo hůře léčitelné; dříve nebo později postihují blízké nebo vzdálené [lymfatické uzliny][4] nebo tvoří [vzdálená ložiska][5] _(metastázy)_, nejčastěji do plic. Všechny **tyto aspekty ovlivňují individuální nejvhodnější způsob léčení** každé konkrétní pacientky.

## Obava ze ztráty ženskosti ztrátou prsu {id="obava\_ze\_ztraty\_zenskosti\_ztratou_prsu"}

n/a {class="description"}

Většinou se odstraňuje jen nádor nebo nádor jen s malou částí prsu. Jestli se musí výjimečně odstranit větší část prsu nebo celý prs, bude následně defekt ošetřen plastickým chirurgem a nahrazen implantátem.

Velmi často mají ženy strach z pooperační deformity. Ztrátu prsu vnímají ženy jako ztrátu ženskosti s následným pocitem méněcennosti. Tato obava však vzhledem k možnostem plastické chirurgie není na místě.

## Vývoj neléčené rakoviny prsu {id="vyvoj\_nelecene\_rakoviny_prsu"}

n/a {class="description"}

Rakovina prsu je zpočátku jen [nebolestivá boulička v prsu][1] jakékoli velikosti. Většinou se nemění v souvislosti s menstruačním cyklem. V případě neléčení se časem začne k nádoru stahovat kůže a **kůže má pak vzhled pomerančové kůry**. Mnohdy se nádor projeví i vpáčením bradavky. To znamená, že na zdravém prsu je normální bradavka, na postiženém prsu je bradavka trvale vpáčena pod úroveň bradavkového dvorce a po dobu onemocnění nad něj nevystupuje.

Neléčený nádor proroste dříve nebo později až na povrch prsu (může mít jakýkoli tvar i barvu) a [začne sám trpět nedostatkem výživy][5]. Z jedné strany většinou **nádor stále roste a zvětšuje se, z druhé strany často vzniká defekt** (tkáň se v místě nádoru ztrácí – v prsu vzniká kráter). Rakovina totiž stravuje nejen svého hostitele, ale i sama sebe. Proces stále nemusí bolet. Neléčený nádor posléze pacientku zcela vyčerpá a zahubí.

## n/a {id="otazky" var="inputvar-otazky_h"}

n/a {class="description" var="inputvar-otazky_desc"}

{class="otazky"}

  1. Jaká je obtížnost léčení rakoviny prsu vzhledem k ostatním rakovinám?
  2. Proč není na místě obava z kosmetických následků operace rakoviny prsu?
  3. Co ovlivňuje způsob léčení rakoviny prsu konkrétní pacientky?
  4. V čem spočívá záludnost nástupu rakoviny prsu?
  5. Proč je někdy v pozdním stádiu onemocnění rakovinou v prsu místo boule vlastně defekt?

## n/a {var="inputvar-odkazy_h" id="odkazy"}

n/a {class="description" var="inputvar-odkazy_desc"}

Seznam odkazů není k dispozici {var="linklist"}

 [1]: onemocneni_prsu
 [2]: mytus_o_rakovine
 [3]: rakovina_tlusteho_streva_a_konecniku
 [4]: lymfaticke_uzliny
 [5]: nezhoubny_nebo_zhoubny_nador