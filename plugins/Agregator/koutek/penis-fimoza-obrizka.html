<?xml version="1.0" encoding="utf-8"?>
<body data-og-type="article" data-og-image="/files/preview/koutek/penis-fimoza-obrizka/main.jpg" class="docinfo linklist" xml:lang="cs" ns="https://www.pralek.cz">
  <h author="Jaroslav Pavelka" authorid="jaroslav_pavelka" id="penis-fimoza-obrizka" short="Péče o penis" ctime="2009-07-09" mtime="2009-07-09">Péče o penis, hygiena chlapců, fimóza, obřízka</h>
  <desc kw="penis, fimóza, obřízka, předkožka, kůže, sliznice, žalud, vak předkožky, smegma, slepeniny, konglutinace, srůsty, zánět vaku, balanitis, jizvení předkožky, parafimóza">Péče o penis již od útlého věku je podmínkou jeho správného dalšího vývoje. Tím se zamezí vzniku zánětu a hlavně následných komplikací a potíží v dospívání.</desc>
  <p>Na ošetřování, koupele, přetahování nebo nepřetahování předkožky novorozenců a kojenců je více lékařských názorů. Pediatr většinou doporučuje nechat penis bez přetahování předkožky při koupeli, chirurg doporučuje předkožku uvolnit a při koupeli přetahovat přes žalud.</p>
  <section>
    <h id="popis_penisu_predkozka">Popis penisu, předkožka</h>
    <desc>n/a</desc>
    <p>Topořivá tělesa penisu jsou kryta volně posunlivou kůží a žalud je kryt citlivou sliznicí. Volné podkoží na penisu umožňuje samovolné přetažení kůže přes žalud. Tím je žalud kryt dvěma vrstvami kůže – jedna vrstva směrem k žaludu a druhá vrstva kůže navenek. Tato zdvojená kůže se nazývá předkožka. Mezi žaludem a vnitřním listem předkožky leží dutina – vak předkožky.</p>
    <p><a href="akne">Kůže obsahuje množství žlázek</a>, které produkují různé důležité látky. Vrchní odumřelé vrstvy kůže se neustále odlučují. V případě zanedbané hygieny se produkty žlázek spolu s odumřelými buňkami a <a href="mikroorganizmy">všudypřítomnými bakteriemi</a> hromadí v předkožkovém vaku. Takto vzniká bělavá hmota se nazývá <em>smegma</em>.</p>
    <p>Během koupele je nutné přetáhnout předkožku přes penis, předkožkový vak omýt vlažnou vodou. V případě zanedbání hygieny se smegma objeví již během několika dnů; <strong>pravidelnou hygienou se smegma vůbec neobjeví</strong>.</p>
    <h id="onemocneni_predkozky_penisu">Onemocnění předkožky penisu</h>
    <desc>n/a</desc>
    <p>Poměrně často se stává, že jsou už při narození vytvořeny <strong>slepeniny mezi žaludem a vnitřním listem předkožky</strong>. To má za následek nemožnost přetažení předkožky přes žalud. Pak je nutné vyhledat chirurgické nebo urologické ošetření a slepeniny nechat snadným zákrokem uvolnit <em>(uvolnění konglutinací)</em>.</p>
    <p>V případě, že se slepeniny neuvolní a předkožku nelze přetáhnout, <strong>slepeniny se postupně mění ve srůsty</strong> mezi žaludem a předkožkou. Jejich následné uvolnění v pozdějším věku je pak již složitější a bolestivé a ve chlapcích <strong>zanechává negativní zážitek</strong>.</p>
    <p>Mezitím se hromadí v předkožkovém vaku smegma. Občasný <a href="zanet">zánět vaku</a> <em>(balanitis)</em> vede k podráždění předkožky a k jejímu jizvení. Opakované záněty vaku vyústí ve významné zúžení zevního ústí předkožky <em>(fimóza, phimosis)</em>. V tom případě již nelze předkožku přetáhnout přes žalud (otvor v předkožce je menší než velikost žaludu).</p>
    <p>Při močení se ztenčuje proud, který je limitovaný otvorem v předkožce. Močí se naplňuje předkožkový vak a smegma se může močí z vaku vyplachovat a dítě nemusí mít potíže až do první erekce. V souvislosti s erekcí musí být často řešeny zbytky slepenin nebo srůstů v předkožkovém vaku.</p>
    <p><strong>Řešením fimózy je jedině operace.</strong> Celá předkožka se musí odstranit (operace se jmenuje obřízka). Po operaci jsou odstraněny všechny předchozí problémy. Žalud je však trvale obnažen, sliznice není kryta kůží.</p>
    <p>Nejen Židé však provádějí obřízku rituálně z náboženských důvodů. Výhodou trvale obnažené sliznice žaludu je nemožnost tvorby smegmatu. A snad i snížení citlivosti žaludu s následným prodloužením doby sexuálního aktu.</p>
    <p>V případě opakované balanitidy dospělého muže se rozvíjí rovněž nejprve jizvení a postupně až úplné zúžení zevního otvoru předkožky – <em>fimóza</em>. Často se jedná o jeden z prvních <a href="cukrovka">příznaků nepoznané cukrovky</a> nebo o velmi zanedbanou hygienu.</p>
    <p>Při částečném zúžení zevního ústí předkožky může vzniknout stav, kdy se žalud protlačí zúženým místem ven, ale již nelze předkožku přetáhnout zpět a předkožka zaškrtí žalud. Vznikne dramaticky vypadající stav, žalud rychle otéká a zarudne, předkožka jej zaškrcuje, penis je bolestivý. Tento stav se nazývá <em>parafimóza</em> a vyžaduje neodkladné chirurgické nebo urologické ošetření.</p>
    <h id="otazky" var="inputvar-otazky_h">n/a</h>
    <desc var="inputvar-otazky_desc">n/a</desc>
    <ol class="otazky">
      <li>Čím je tvořená předkožka a k čemu slouží?</li>
      <li>Co je smegma?</li>
      <li>Čím je způsobeno zúžení zevního ústí předkožky?</li>
      <li>Co je fimóza?</li>
      <li>Co je parafimóza?</li>
    </ol>
    <h var="inputvar-odkazy_h" id="odkazy">n/a</h>
    <desc var="inputvar-odkazy_desc">n/a</desc>
    <p var="linklist">Seznam odkazů není k dispozici</p>
  </section>  
</body>
