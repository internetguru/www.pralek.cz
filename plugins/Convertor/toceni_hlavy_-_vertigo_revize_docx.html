<?xml version="1.0" encoding="utf-8"?>
<body xml:lang="cs" data-type="article" data-image="/files/preview/koutek/toceni_hlavy/main.jpg" class="docinfo linklist" ns="https://www.pralek.cz">
    <!-- https://cdn.pixabay.com/photo/2016/05/02/01/04/forest-1366345_1280.jpg  -->
    
    
  <h id="toceni_hlavy" author="Jaroslav Pavelka" short="Točení hlavy" ctime="2020-01-14T11:07:08+01:00">Proč se točí hlava</h>
  <desc kw="vertigo, točení hlavy, závrať, motání hlavy, motolice, vrávorání, nevolnost, zvracení, vnitřní ucho, vestibulární ústrojí, vestibulární aparát, statokinetické ústrojí, polokruhovité kanálky">Točení hlavy neboli vertigo je pocit neovladatelného pohybu, točení nebo houpání člověka či jeho okolí. Může být vyvoláno různými zevními vlivy nebo může doprovázet různá onemocnění. Od příčiny točení hlavy se odvíjí jeho řešení.</desc>
  <p>Točení hlavy je jeden z mnoha příznaků různých nemocí nebo změněných stavů organizmu. S točením hlavy velmi často souvisí také</p>
  <ul>
    <li>bledost a pocení,</li>
    <li><a href="https://www.pralek.cz/kinetoza">žaludeční nevolnost</a> a zvracení,</li>
    <li>vrávorání (neschopnost setrvat ve stabilní poloze),</li>
    <li>motání se nebo dokonce pády.</li>
  </ul>
  <p>Točení hlavy vzniká nesprávným drážděním polokruhovitých kanálků smyslového orgánu uloženého ve vnitřním uchu, tzv. vestibulární ústrojí, nebo se může také jednat o onemocnění samotného vestibulárního ústrojí.</p>
  <section>
    <h id="priciny_podrazdeni_zdraveho_vestibularniho_ustroji">Příčiny podráždění zdravého vestibulárního ústrojí</h>
    <desc>K podráždění zdravého vestibulárního ústrojí může dojít buď zevním podnětem nebo onemocněním.</desc>
    <section>
      <h id="zevni_priciny_toceni_hlavy">Zevní příčiny točení hlavy</h>
      <desc>Zevním podrážděním je možné si přivodit nechtěné nebo chtěné točení hlavy.</desc>
      <dl>
        <dt>Závrať</dt>
        <dd>Jedná se o náhle vzniklé narušení prostorového vnímání a stability organismu (nejčastěji nad velkou hloubkou).</dd>
      </dl>
      <dl>
        <dt>Působení <a href="https://www.pralek.cz/kinetoza">pohybu, který nekoresponduje se zrakem</a></dt>
        <dd>Nejčastěji se jedná o jízdu na kolotoči, houpačce, lodi a v autě, otáčení se se zavřenýma očima apod.</dd>
      </dl>
      <dl>
        <dt>Působení jedů</dt>
        <dd>Točení hlavy je jeden z <a href="https://www.pralek.cz/tlak_zaludku">příznaků působení nejrůznějších jedů</a> jako je alkohol či oxid uhelnatý, dále některé houby, zkažené maso, některé drogy a organická rozpouštědla.</dd>
        <dd class="example">Feťáci si točení hlavy navozují záměrně vdechováním organických rozpouštědel.</dd>
      </dl>
      <dl>
        <dt>Nedostatečné <a href="https://www.pralek.cz/teplota%20a%20https://www.pralek.cz/vodni_rezim">zavodnění organismu</a> (dehydratace)</dt>
        <dd><a href="https://www.pralek.cz/teplota%20a%20https://www.pralek.cz/vodni_rezim">Nedostatek tekutin</a> způsobuje přehřátí organismu, které doprovází točení hlavy.</dd>
      </dl>
      <dl>
        <dt>Nevolnost a zvracení</dt>
        <dd>Točení hlavy často doprovází onemocnění zažívacího traktu, jako jsou například <a href="https://www.pralek.cz/funkcni_poruchy_traveni">poruchy trávení</a> nebo <a href="https://www.pralek.cz/komplikace_vredu">žaludeční vředy</a>.</dd>
      </dl>
      <dl>
        <dt><a href="https://www.pralek.cz/nadmerne_dychani">Předýchávání</a> (hyperventilace) u nervově labilního člověka</dt>
        <dd>Předýchávání vede k nechtěnému a nepříjemnému točení hlavy.</dd>
        <dd class="example">V případě <a href="https://www.pralek.cz/nadmerne_dychani#holotropni_dychani">holotropního dýchání</a> je však točení hlavy dokonce i s následnou poruchou vědomí záměrem.</dd>
      </dl>
      <h id="nemoci_zpusobujici_toceni_hlavy">Nemoci způsobující točení hlavy</h>
      <desc>Vertigo doprovází choroby, které vedou ke změně prokrvení mozku nebo k jeho nesprávnému  dráždění.</desc>
      <dl>
        <dt>Výkyv <a href="https://www.pralek.cz/krevni_tlak">krevního tlaku</a></dt>
        <dd>Při nadměrném poklesu <a href="https://www.pralek.cz/krevni_tlak">krevního tlaku</a> se před omdlením téměř vždy zatočí hlava.</dd>
        <dd>Nadměrné zvýšení <a href="https://www.pralek.cz/krevni_tlak">krevního tlaku</a> často vede k točení hlavy, obzvláště při změně polohy těla (například leh-sed).</dd>
      </dl>
      <dl>
        <dt>Některé infekce</dt>
        <dd>Točení hlavy způsobují také <a href="https://www.pralek.cz/mikroorganizmy">infekce</a>, jako jsou například <a href="https://www.pralek.cz/chripka">chřipka</a>, spála, zarděnky a spalničky.</dd>
      </dl>
      <dl>
        <dt>Neurologické onemocnění</dt>
        <dd>Točení hlavy může způsobovat i <a href="https://www.pralek.cz/subduralni_hematom">nádor mozku</a>, cévní mozková příhoda nebo předzvěst (aura) před epileptickým záchvatem.</dd>
      </dl>
      <dl>
        <dt><a href="https://www.pralek.cz/bolesti_v_zadech_houser">Onemocnění krční páteře</a></dt>
        <dd>Stažením svalů a vazů postiženého úseku páteře může vést k vertigu z důvodu omezení přítoku krve do mozku.</dd>
      </dl>
      <dl>
        <dt>Některé oční nemoci</dt>
        <dd>Točení a <a href="https://www.pralek.cz/bolest_hlavy_migrena">bolest hlavy</a> mohou způsobovat oční nemoci, jako například refrakční vady, glaukom a porucha okohybných svalů.</dd>
      </dl>
      <dl>
        <dt>Určitá porucha srdečního rytmu</dt>
        <dd>Porucha může způsobit celkovou slabost a točení hlavy. Nemocný přitom nemusí mít žádnou <a href="https://www.pralek.cz/srdecni_infarkt">bolesti na hrudi</a>.</dd>
      </dl>
      <dl>
        <dt>Zánět zevního zvukovodu</dt>
        <dd>Zánět může drážděním polokruhovitých kanálků způsobit točení hlavy se všemi <a href="https://www.pralek.cz/kinetoza">doprovodnými projevy</a>.</dd>
      </dl>
      <dl>
        <dt>Změněná psychika (psychogenní vertigo)    </dt>
        <dd>Nejčastěji se jedná o závrať.</dd>
        <dd>Jestliže nebyla nalezena organická příčina potíží, je nutné k vyřešetření problému vyhledat psychologa nebo psychiatra.</dd>
      </dl>
      <dl>
        <dt><a href="https://www.pralek.cz/cukrovka">Nízká hladina cukru v krvi</a></dt>
        <dd>Málo cukru často vede k celkové slabosti a točení hlavy z důvodu nedostatečné dodávky energie mozkovým buňkám (hypoglykémie).</dd>
      </dl>
    </section>
    <h id="kratkodobe_onemocneni_vestibularniho_ustroji">Krátkodobé onemocnění vestibulárního ústrojí</h>
    <desc>Důvodem krátkodobého onemocnění vestibulárního ústrojí vnitřního ucha bývá jakýsi „kamínek“, vzniklý v systému polokruhovitých kanálků. Příčina vzniku kamínku je většinou neznámá, někdy bývá dávána do souvislosti s předchozím úrazem hlavy nebo s předchozími záněty středního ucha.</desc>
    
    <p class="example">Krátkodobé onemocnění postihuje lidi v produktivním věku. Epizoda bývá vyvolána změnou polohy hlavy. Obvykle trvá několik sekund, až několik minut, pak točení hlavy samovolně pomine.</p>
    <p>Potíže se opakovaně vracejí a většinou spontánně vymizejí asi za 2 týdny - kamínek se zpětně rozloží na původní krystalky, které opět řádně plní svou funkci ve vestibulárním ústrojí.</p>
    <h id="dlouhodobe_onemocneni_vestibularniho_ustroji_menierova_nemoc">Dlouhodobé onemocnění vestibulárního ústrojí (Menierova nemoc)</h>
    <desc>Dlouhodobé točení hlavy je způsobeno onemocněním vnitřního ucha. To se, mimo jiné, projevuje točením hlavy, tlakem v postiženém uchu, zvoněním v uchu, poruchou sluchu a někdy i jeho ztrátou. Jedná se o závažné onemocnění, které léčí ORL lékař.</desc>
    
    <p class="example">Dlouhodobé onemocnění postihuje starší lidi. Epizody mají různé intenzity od minut až po hodiny. </p>
    <p>Příčina nemoci je neznámá. Léčení spočívá v potlačování jednotlivých velmi obtěžujících příznaků.</p>
    
    <h id="n_a" var="inputvar-otazky_h">n/a</h>
    <desc var="inputvar-otazky_desc">n/a</desc>
    
    <ol class="otazky">
      <li>Co často doprovází točení hlavy?</li>
      <li>Co bývá označováno jako závrať?</li>
      <li>Za jakých podmínek může být podrážděno zdravé vestibulární ústrojí?</li>
      <li>Čím bývá způsobeno krátkodobé onemocnění vestibulárního ústrojí?</li>
      <li>Jak se projevuje Menierova nemoc?</li>
    </ol>
    
    <h id="dotace" var="inputvar-feedback_h">n/a</h>
    <desc var="inputvar-feedback_desc">n/a</desc>
    
    <h id="odkazy" var="inputvar-odkazy_h" class="filter">n/a</h>
    <desc var="inputvar-odkazy_desc">n/a</desc>
    
    <p var="linklist">Seznam odkazů není k dispozici</p>
    
    <p var="inputvar-taglist" class="toptags">n/a</p>
  </section>
</body>
